The 22nd of April

I was stuck in love, so I called her for help.
But before she could pull me out completely,
She also got stuck.


Prologue

Magkakatuluyan kami.

Wag kayong mag-alala. Sinasabi ko na sa inyo, magkakatuluyan kami.

Napaka-unusual no? Ang ibig kong sabihin, sinong sira ulong author ang magsu-spoil ng sarili niyang kwento?! Ako! Ako lang ang gagawa non dahil hindi ako isang magaling na author! Wahahahaha. Eh pinilit lang naman niya ako magsulat nito eh. Hindi naman ako manunulat, architect ako.

Pero dahil dun siya masaya… At gagawin ko lahat para mapaligaya tong babaeng to… Sige, sinulat ko na.

Eh ano naman kung sinabi kong magkakatuluyan kami? Importante ba talaga ang simula at ending ng bawat kwento? Tingin ko kasi…

Mas importante ang malaman kung paano umabot sa ganong ending.

Isa tong kwento kung paano ko magiging asawa-in-the-future ang isa sa pinakawirdong babae sa mundong to, ang bespren ko at kaaway ko at the same time, si April. Hindi ko nga alam kung bakit April ang pinangalan sa kanya eh April 22 siya pinanganak. Diba usually yung may mga ganong pangalan pinanganak ng April 1 o April 2?! Halos magiging May na nga siya eh.

Dapat pala Epilogue to no? Eto kasi yung huli kong sinulat eh. Pero mas feel ko siya maging prologue, para masaya at kakaiba—kasing kakaiba kung paano kami naging kami.

Uh… Ano ba?

Okay… sige. Umpisahan na natin ang unang kabanta.



End of Prologue.

CHAPTER 1
[Chapter Zero]

Si April—ang pinakamatapang at maton na babaeng nakilala ko. Hindi naman yung tipong bully type, pero pranka siya. Hindi yung prankang nakakasakit, lagi mo siyang maririnig na may mga sentence na ang umpisa ay…

No offense pero…

O kaya…

…Sinasabi ko lang yung totoo.

Ganon siya magsalita. Ang maganda sa kanya, sa tuwing sinasabi niya yun, tinutulungan niya yung tao na ‘gumanda’ yung kung ano mang nacriticize niya. Hindi katulad ng ibang tao na basta criticize lang, hindi naman nila tinutulungan yung tao.

Anyway.

Kilalang-kilala ko siya dahil siya lang naman yung numero unong kalaban ko nung elementary sa kung anu-anong contest sa math o science. Kahit hindi kami naguusap o ano, alam namin sa isa’t isa na magkalaban kami.

April Clarysse O. Perez
Hindi ko naman alam ang buong pangalan niya no? Hahaha. Sa tagal ba naman kasi na lagi kaming nilalaban?! Nung una ko siyang nakalaban nung grade two ata yun o grade three, naging crush pa siya. Pero ang seryoso kasi niya kapag nakikipaglaban eh. Kakumpitensya kung kakumpitensya.

Pero siyempre, kailangan lumevel-up.

Pareho kaming nakapasa sa isang science high school. Nakakatawa lang na unang araw pa lang ng klase, nakita ko siya sa parehong classroom. Ibig sabihin, classmate ko siya.

Nakakatawa yung reaksyon niya nung nakita ako.

“No offense ah. Pero dumating na yung araw na kinakatakutan ko.”
“Alin?”
“Ang maging kaklase ka.”

Tinawanan ko na lang siya. Nandon parin yung aura ng pakikipalaban. Hahahaha. Pag naaalala ko talaga yun, natatawa ako.

Nakalaban ko pa nga yun bilang class president nung second day of classes. Usually kasi, yung mga mukhang ‘geek’ yung sinasabak. Eh dahil nakaglasses ako, binoto nila ako.

Ewan ko nga ba kung bakit ganon.

Ako yung nanalo, tapos siya napunta sa vice president. Kung tutuusin, mas president pa nga siya kasi siya yung sumisigaw na tumahimik kami, magbayad ng funds, maglinis ng classroom etc. Samantalang ako, nagkakalat, nagiingay at hindi nagbabayad ng funds.

Hindi talaga kami ganon naguusap. Kinakausap ko lang niya ako pag may kailangan ako gawin. Hanggang sa… natapunan ko siya ng juice.

“S—sorry!!!”
“Anong sorry sorry?! Alam mo ba kung gano kahirap maglaba?!”
“Alam ko, ako naglalaba sa bahay.”

Nagtawanan yung buong klase. Kumindat lang ako, joke lang naman yun eh. Nagulat kaming lahat nung kinuha niya yung bag niya tapos umalis siya. Nung pagbalik niya, nakasuot na siya ng PE shirt.

Tapos binigay niya yung blouse niya sa kin.

“Ayan, labhan mo.”

Umabot yung away namin sa adviser namin. Tapos nun, pinagtabi na kami. Nakakatawa dahil sa kanya ako lagi humihingi ng pad paper, ng ballpen at ng kung anu-ano pa. Hindi niya ako kinakausap, ako lang yung kumakausap sa kanya ng mga kung anu-anong kawalangyaan.

“Alam mo, hindi ako makapaniwala na honorable mention ka.”
“Grabe ka naman makastereotype.”
“Sinasabi ko lang naman yung totoo.”

Bandang December nung taong din yon, nangyare ang pinakamalungkot na kabanata sa buhay namin.

Nabangga ng isang truck yung jeep na parehong sinasakyan ng mga nanay namin. At—oo… Unfortunately, hindi pinagbigyan ang dasal ko. Nung mga panahong yun, wala akong balak pumasok, wala akong balak kumain… Wala.

Tatlo kaming magkapatid. Si Ate Natasha, ako at si Dan. Si papa napauwi pa galing Dubai. Natural, masakit para sa aming lahat ang nangyare…

Nung mga panahong yun, galit na galit ako… Hanggang sa huling araw ng lamay, dumalaw siya.

“A—april?”
“Bat gulat ka?”
“Napadalaw ka? Eh diba…”
“Masama?”
“H—hindi naman pero…”
“Sabi ng mga kaklase natin, hindi mo daw sila pinapansin. Nandon nga sila lahat sa amin eh.”

Nagtaka ako nung sinabi niya yun.

“H—ha?!”
“Galit na galit ka daw.”

Pumunta siya dun sa harap para tingnan si mama.

“Bakit ikaw… Hindi?”

Tumingin siya sa kin sabay ngumiti.

“Hindi. Nanghihinayang lang…”
“Bakit ka nanghihinayang?”

Nagbuntong hininga siya.

“Nung araw na yun… Yung nag-iisang araw na hindi ko nagawan ng kape si mama bago siya umalis… Dahil late ako nagising.”

Muntik na ata ako maiyak sa sinabi niya. Umupo kaming dalawa dun sa pinakaharap na pew saka kami nag-usap. Nagkwentuhan lang kami…

Hanggang sa narealize ko na wala na yung galit sa puso ko.

“Magtigil ka nga. Okay lang ang maging malungkot… No offense ha… Pero mas mahirap pa nga dinadanas ko sayo eh. Ako panganay, tapos yung kapatid ko baby pa lang.”
“Oo na.”
“Eto.”

Binigyan niya ko ng chocolate. Specifically, flat tops.

“Ang saya at lungkot, parang mantika at tubig lang. Hayaan mong maging lungkot ang tubig. Wag mo lunurin ang sarili mo. Hindi masamang ipangibabaw ang saya, alam mo yun? Try mong lunurin ang sarili mo sa mantika.”

Hindi ko alam nung mga oras na yun kung saan niya kinukuha yung lakas niya. Pero pagkatapos ng araw na yun, hinangaan ko na yung babaeng yun.

Nung pagkapasok ko sa school, naging mabait na ko sa kanya, at ganon na rin siya sa kin. Naging close kami, sabay kami kung kumain—to the point na tinukso na nga kaming dalawa pero hindi kami nagpapadala…

May boyfriend siya eh. Kung nagpadala ako, eh di ano na?!

Isang matinding sikreto ang sinabi niya sa kin nung third year high school kami. Nung mga oras na yun, naka twelve boyfriends na ata siya. Yung una niya atang boyfriend ay… Grade 5?! Ewan ko jan.

“Hindi ka ba makapaghintay?! Hoi, hindi kami select deselect.”
“Fine. Sasabihin ko na.”
“Anong sasabihin mo?”
“Ano kasi… Gusto ko… Hanggang 22 lang ang boyfriends ko. Bale, kung magbreak kami nung pang 22nd, hindi na. Ayoko na.”

Natawa’t nagulat ako sa sinabi niya. Meron pa palang ganitong mga babae. Pero usually kasi yung tipong ‘gusto ko kasi yung first ko na yung huli’ yung mga kilala ko. Pero siya… pang 22?!

Nasa ibang mundo na ata ako.

“Y—yun lang ang reaksyon mo?! Tu—tumawa ka lang?!”
“Bakit, ano ba dapat?”
“Hindi mo ba ako… Papagalitan or something?!”
“So yung pang 22 mo yung asawa mo?”
“Pwedeng hindi. Basta after ng 22nd, ayoko na.”
“Bakit 22?”
“Favorite number ko ang 22 eh… Tsaka, birthday ko, April 22. O diba, ang cute.”
“Anong cute sa pagkakaroon ng dalawmpu’t dalawang boyfriend at kung saka-sakali ang magiging dahilan ng pagiging single mo habang buhay?! Masokistang sadista.”
“Naiinis nga ako eh. Pag sinasabi ko na yun, bigla silang nagiging cold sa kin. Tapos nambababae na sila. Tapos ang sasabihin nila sa kin, ‘okay lang naman na mambabae diba? Hindi naman ako yung panghuli mo’. O… Sino ngayon ang sadista?!”

Inakbayan ko siya nung nakita kong nanginginig na yung mga kamay niya at naluluha na siya.

“Oo na. Oo na.”
“Wala naman akong sinabi na gusto ko na maging 22 ang boyfriends ko… Sabi ko, hanggang 22 lang… AAt…”
“At?”
“Ayoko nga sabihin.”
“B—bakit?! Akala ko ba nagsumpaan na tayo na sasabihin natin lahat sa isa’t isa?!”
“Basta. Secret.”
“Anak ng—tinapakang kalabasa.”
“Ti—tinapakang ka—kalabasa?!”
“Oo. Tinapakang kalabasa.”
“What the—RANDOM?!”
“Oo. May reklamo?!”
“Fine. Ikaw na si… Pinilipit na talong.”
“A—ano?!”
“Pi-ni-li-pit-na-ta-long.”

At dun na nagsimula ang kwento ng pinilipit na talong at ng tinapakang kalabasa.

Nangyare na yan matagal na panahon na ang nakalipas. Ngayon, fourth year college na kami at gagraduate na kaming dalawa sa April ni April. Hahaha.

Nga pala, nakalimutan kong sabihin na mas matanda siya sa akin ng isang taon. 20 pa lang ako, 21 na siya. Mag-22 na siya sa April, ako naman mag-21 sa November.

Pero kahit ganon, minsan parang mas mature pa rin ako sa kanya eh. Parang ngayon…

“Gaaa! Gusto ko talaga nun eh!”
“Ano ka ba. Eh magkano lang pera mo para bilhin yung manikang yun?”
“Mag-iipon talaga ako. Isang taon na siya dun o! I knew it. Hinihintay niya talaga ako na bilhin siya.”

Gustung-gusto niya bilhin yung manika na ang pangalan ay ‘Jhanna’. Ewan ko ba kung bakit niya yung gustung-gusto. kesho kamuka daw niya.

“Pagkakaalam ko, labing tatlong beses mo na yan sinabi ever since nakita natin yan. Kinontrata mo ba yung tindero nito na ireserve yan para sayo?!”
“Ang eksakto ah. Ok fine. Basta masaya ako.”
“Bakit?”
“After two years, nakasama ka din sa mga gig ng banda namin.”
“Ikaw kaya mag arki no? May gagawin pa nga akong plates eh. Pasalamat ka.”
“Ang sama mo talaga. Ikaw na magaling magdrawing okay?! Yan lang ang talent na hindi pinagkaloob sa kin ni Lord.”
“Pati rin ang magandang hand-writing?”
“Fine.”

Vocalist at rhythm guitarist siya ng banda na ang pangalan ay Monthly Period. Natawa ako nung una kong narinig sa kanya yun. Apat sila, siya, si May, June at July. Tawa ako ng tawa nung narinig ko yun, akala ko nagjojoke lang siya. Pero nung sinama niya si June, dun ko nalaman na totoo.

Pero sabi niya, sina May at July, pinagkasya lang daw talaga yung mga pangalan nila. Pagkakaalam ko, si May ay Mariela na tinatawag na Mela at si July ay Julie talaga. Pero alang-alang sa banda, pinalitan na nila yung mga nickname nila.

So yun. Umupo ako dun sa table. Siya na yung nagorder para sa kin. Ayaw niya akong painumin kaya shake lang yung inorder niya.

“Ano ba! Bakit shake?!”
“Makakabuti yan sa katawan mo.”
“Tigilan mo nga ako.”
“Palalayasin kita dito pag nagorder ka ng alcoholic na inumin.”
“Sino bang nagimbita in the first place?”
“Eh yung sumpain kita na wag ka na magkagirlfriend forever?!”
“Sige, isusumpa ko na yung 22nd mong boyfriend baog.”

Sabay suntok sa braso ko. Tawa lang siya ng tawa nung sinabi ko yun.

“CR lang ako.”

Pagbalik niya, naglabas ako agad ng panyo dahil naka miniskirt siya, at black netted stockings—anak naman ng tinapakang kalabasa.

“Ano ba, ayusin mo nga yang pananamit mo!”
“B—bakit?!”
“Next time hindi na kita papayagang mag gig pag ganito lang suot mo! Sana dinalhan na lang kita ng twalya!”
“Daig mo pa si papa! Ano ka ba! Next na kami! Ayaw mo ba sa netted black stockings?!”
“Eh kasi—bahala ka nga.”
“Ikee. Ang pinilipit na talong ay worried sa kin.”
“Shaddap.”

At ang usual niyang ginagawa ay ang guluhin ang nakagel kong buhok.

Pumunta na siya somewhere kasama nung mga bandmates niya. May isa dun, ang cute. Di ko lang alam kung si May o July yun since nakita ko na si June. Short hair na may anime bangs na kulay brown. Ang cute niya. Mukhang demure…

“Mic… Test… 1… 2… 3…”

May narinig akong ‘ang ganda mo talaga!’ at ‘woo! Rock on!’ at ‘Sana meron din akong Monthly Period!’. Sa loob loob ko, bespren ko yan! Wuhahaha.

Ako na ang proud.

“Hi sa bf ko!”

Yun ang first na sinabi niya sa mic.

Nakita ko na kumaway si Troy, yung boyfriend niya, kasama yung barkada niya. Knowing na andun siya, alam kong hindi ako ang maghahatid sa kanya pauwi.

“At siyempre, sa bff ko!”

Kumaway lang ako.

“Para sa una naming kanta…”

Poof, nagumpisa na sila.

Tatlong kanta lang naman yung kinanta niya. Siyempre yung iba busy uminom, pero ako, busy na nakatingin sa kanila. Two years na silang nagpeperform pero ngayon ko lang sila nakita dahil lagi akong may pang gabi na klase. Buti na lang Saturday yung gig nila ngayon.

Pagkatapos ng performance, pumunta siya agad dun sa boyfriend niya. Napangiti na lang ako.

Napaisip tuloy ako kung nasabi na ba niya yung tungkol sa 22nd boyfriend ekek niya.

Maya-maya, nakita kong papunta na siya sa kin kasama nung apat niyang kabanda.

“Hoi talong.”
“Wag mo nga ako tawagin ng ganyan sa harap nila.”
“Okay lang yan. Alam naman na nila. Ahm, si June…”
“Oo nagkita na kami, diba?”
“Tama.”

Sabay turo sa susunod.

“Si July…”
“Hi.”
“Yow.”

Ngumiti ako.

“At si May.”
“Nice to meet you.”

May. So siya si Mela…

Ang cute niya. Haha.

“Nice to meet you din.”

Nakatingin lang ako kay May nung biglang may pumalakpak sa harap ng mga mata ko, mga two inches away lang kaya nagulat ako.

“Matutunaw si May.”
“Baliw.”

Ayun. Nagusap-usap lang kaming lima. Mejo awkward dahil puro babae yung mga kasama ko. Maya-maya umupo na sa table namin yung barkada ni Troy. Eh dahil hindi ko naman siya masyadong trip, siguro dahil sa lakas ng hangin kapag anjan siya, hindi din kami masyadong naguusap.

Mga 9 pm na nung nagdesisyon akong umalis.

“Eh?! Aalis ka na?!”
“Oo. Eh si Troy naman maghahatid sayo eh.”
“Eh di sasabihin ko ikaw na lang maghahatid sa kin.”
“Kapag sinabi mo yan, baka tuluyan na ako niyan.”
“Grabe ka naman.”
“Uhm… Excuse me, saan daan mo?”

Kapag sinuswerte ka nga naman.

“Sa hi-way. Sa may Cainta kasi ako.”
“Eh? Parehas pala tayo. Magcocommute ka lang ba?”
“Yep.”
“Uhm… Pwedeng makisabay?”

Oo naman. Pwedeng pwede!

“Oo naman.”
“Thanks! Sige, CR lang ako.”

Nung nag-CR si May, kinindatan ko si April.

“Type ko.”
“Tss.”
“Wag mo sabihing di pasado?! Sarili mong bandmate yan!”
“Hindi ako magtataka kung magkatuluyan kayo eh si Santino ang anak niyo.”
“Grabe ka naman. Hindi kaya ako ganon kabait.”
“Sino bang nagsabi dahil sayo?! Mangingibabaw genes niya sayo no.”

Nagtawanan lang kaming dalawa. Nung inakbayan na siya ni Troy, alam kong dapat face-off na ko (meaning hindi na ko nakatingin kay April.)

Di ko talaga trip tong lalakeng to. Siya ang pinakaayaw kong naging karelasyon ni April. Yung iba naman okay lang na hindi? Ewan. Parang lahat sila priprituhin ako ng buhay eh. Basta, siya na ata ang pinakamalala.

“Tara?”
“April, alis na kami!”
“Sige. Bye! Ingat!”

Mejo naiilang ako dahil walang nangungusap sa amin ni May. Pero di ko talaga matatanggi na sobrang cute na cute ako sa kanya.

“Ate—”
“Mas bata ako sayo, wag mo ako tawaging ate.”
“Eh kasi kabanda mo si April eh. Baka mga 21 something ka na din.”
“19 palang ako no. Tsaka si April nga hindi mo tinatawag na ate, ako pa kaya?”
“Ah…”

Awkward Silence.

“M—May…”
“Mmm?”
“W—wala lang. Sinubukan ko lang kung matatawag nga kita ng ganon.”

Nakakaasar. Di ko masabing ang cute niya. Oo na. Ako na ang pinanganak na torpe.

Maya-maya, nagvibrate ang phone ko. Pagkakita ko, AAAAApril calling... Siya naglagay niyan sa phone ko para daw siya yung una.

“O, baket?”
“Pinormahan mo na?”
“Susko. Sa pitong taong pagkakakilala mo sakin, tingin mo gagawin ko yun?!”
“No offense ah… Ambagal mo talaga forever. Bat ba may mga torpe sa mundo?!”
“Wala akong balak magkaron ng dalawampu’t dalawang girlfriends okay?”
“Pero siguro naman magkakaron ka ng girlfriend bago matapos ang college no.”
“Okay lang kahit hindi. Basta mahal ko.”
“Hindi ko alam kung matutuwa ako o malulungkotna wala ka pang minahal ever eh.”
“Bakit?!”
“Wala. Ako na nga bahala. Ingat ka jan.”
“Oo na. Basta magtext ka na lang kung nakauwi ka na.”
“Bye. Yabow.”
“Yabow den.”

Ang corny nung ibig sabihin ng ‘yabow’. Imbentor kasi yang si April eh. Basta… Ano yun eh… Dalawang salita sa Filipino, tatlo sa Ingles. Pangkaibigan nga lang. Hulaan niyo na lang.

Nakita kong tumingin si May sa cellphone niya. Tapos napangiti.

“Benta talaga si April no? Kahit kailan.”
“B—bakit?”

Pinatingin niya sa kin yung text niya. Gusto ko tuloy bumalik dun sa bar para lang konyotan yung babaeng yun!

Type ka ng bespren ko. Ingat ka jan ha. Pero di yan nangangagat. Haha. Text ka pag nakauwi ka na.

Literal akong namula dahil sa text ni April sa kanya. Di ko tuloy alam ang sasabihin. Aaaaargh! Pag nakita ko talaga yun, babatukan ko talaga yun!

“S—sorry ano kasi eh…”
“Ayos lang ano ka ba.”

Ngumiti siya—At Woo! Hindi ko mapigilan ang ngumiti anak naman ng ASDFGHJKL naman yan o! Yes! Yahoo! Amen! Ang cute talaga niya!

Thank you Po at—

Ayun eh. May nagvibrate.

Pagtingin ko…

Text message galing kay April.

Type ka din daw niya. Haha. Wag mangingisay sa kilig, baka hindi ka makauwi ng buhay. Wuhahaha. Ingat. Pagdasal mong uuwi akong hindi baldado, galit nanaman si Troy sa’yo. Goodnight. Yabowz.

Nawala yung kilig ko, at napalitan ng pagaalala para kay April. Hindi ko talaga maalis yung pagaalala ko para sa kanya…

TOFU NAMAN EH.

Kahit alam kong wala akong abs o masel-masel na katawan, pag nalaman kong binuhatan ka niya ng kamay, daig pa ng chemical change ang mangyayare sa mukha niya. Mag-ingat ka please? Good night.

Hindi na siya nagreply pagkatapos nun.

Unang bumaba si May. Nagbabay ako, sabay ngiti. Natuwa naman ako sa text ni April—kung wala lang yung tungkol sa baldado ekek.

Natulog ako na may pagaalala.



End of chapter uno.

CHAPTER 2
[Say good-bye to the 21st]

Hikab.

“Heeeeell—o??”

Linggong linggo at nagriring yung phone ko ng madaling araw, mga 5:30 am. Hindi pa man din sumisikat ang araw at may sira ulong tumatawag na sa kin.

“K—K—Kurt…”

Napabangon ako nung narinig ko na umiiyak si April sa kabilang linya.

“Oi, anak ng—ano?! Bubugbugin ko na ba?! Asan ka na?!”
“Andito pa rin eh. Nanakaw yung wallet ko. Tae… Bat ba—”
“Papunta na ko.”

Eto ang masaya sa may allowance. Pagkabangon ko, gising na si ate Natasha. Pangalawang beses na atang nangyare to.

“San ka pupunta?”
“Kay Abril.”
“Bakit ba kasi hindi mo na lang aminin na hindi mo kaya na wala siya, ha?!”
“Tigilan mo nga kami ng bespren ko—asan yung tsinelas ko?!”
“Nasa freezer.”
“Freezer?!”
“Duh. Asan pa ba?! Gisingin mo si Dan bago ka umalis. Mga palamunin talaga kayo kahit kailan.”
“Hayaan mo na para kami naman ang tumaba. Ang taba taba mo na eh.”
“Si Dan gisingin mo na.”
“Ano ako, tandang?! Paulit-ulit! Ate, gawan mo nga ako ng sandwich, dalawa ha?”
“Papaimpress ka pa.”
“Naka lampas sampu na yung naging boyfriend niya na nakilala ko, okay?!”
“Anong konek?!”
“Eh di sana matagal na niya akong nakita—Asan yung t-shirt ko na blue?!”
“Ang arte! Magpambahay ka na lang!”
“Eh!”
“Hay nako. Hindi mo pa kasi narerealize na siya talaga ang gusto mo. Sarap niyong umpugin. Ilang taon na kayong ganyan.”
“Kung siya talaga ang gusto ko, narealize ko na yun dati pa. Tsaka…”

Sabay suot ng tsinelas.

“May iba na akong gusto no.”
“For real?”
“Anong for real?! Ge, pag nakawebcam mo si papa, sabihin mo may pinuntahan lang ako.”
“Sige, sabihin ko nagtanan na kayo.”
“Maghanap ka na lang sarili mong lovelife!”

Umalis na ko ng bahay na nagtatatakbo. Ni hindi na nga ako nagtoothbrush eh, pero may dala akong bubble gum.

Buti na lang wala pang traffic nung mga oras na yun. May dala akong tubig at dalawang sandwich para sa kanya. Nagaalala ako, lincha talaga. Sasapakin ko talaga yung Troy na yun pag nagkita kami.

Nagtext ako.

San ka?

Maya maya, kinalabit na ako ni April. Suot pa rin niya yung suot niya kagabi.

“Asan yung gunggong na yun?!”

Hindi sumagot si April.

“Oi.”
“B… break na kami.”

Wala akong nagawa kundi magbuntong hininga at akbayan siya.

Nung nakaupo na kami, binigay ko sa kanya yung sandwich na hinanda ni ate, tsaka yung tubig.

“After mong kumain, uwi na tayo.”
“Opo.”
“Bat kayo nagbreak?”
“Dahil sayo.”
“Nanaman?!”

Mula ata nung dumating ako sa buhay niya, ako na lang lagi yung nagiging rason kung bakit nagbbreak yung mga boyfriend niya.

“Alam mo, mas okay ata kung hindi na talaga ako dumating sa buhay mo eh.”
“Ayan ka nanaman eh.”
“Si Carlo, si Mark… At yung iba pang labing apat. Parang lahat sila dahilan ako.”
“Oi hindi ah. Si Ryan nahuli ko siyang may babae. Yung isa pang Mark dahil pumuntang states. At yung—”
“Nonetheless, ang majority, ako.”
“Hindi ba nila matanggap na parang ikaw yung cream sa buhay kong parang kape?”
“Ano?!”
“Ikaw ang cream, at yung asukal ay sila. I mean…”
“ano?”
“Okay lang sakin ang kapeng walang asukal, basta may cream.”

Natawa ako sa sinabi niya.

“Baliw ka talaga.”
“Like hello. Ilang beses ko bang sasabihin sa kanila na wala akong gusto sayo?!”
“Di ko sila masisisi kung mamimisinterpret nila tayo.”
“Ang kikitid ng utak.”
“Eh kung…”
“Don’t dare suggest that AGAIN.”

Naalala ko yung mga pangatlong break up niya ata na ako yung dahilan…  Third year high school din nun.

“Eh kung layuan na kaya kita?”
“A—ano?!”
“Tutal, magkakahiwalay naman tayo pag magkakaasawa na tayo diba? Parehas lang din naman yun. Iaadvance lang natin.”

Hindi ako kinausap ni April ng halos higit isang buwan. Nagtataka ako kung bakit, eh magkaklase naman kami at nasa likod lang naman niya ako. Kahit anong gawin kong kalabit, di niya ako pinapansin.

Nung araw na yun…

“April!”

Pero tumakbo lang siya nang sobrang bilis papalayo sa kin. Nung nahabol ko siya, pinilit kong humarap siya sa kin.

“Oi! Ano bang problema mo?!”
“Diba gusto mong layuan na kita?! Tutal parehas lang naman pag kinasal tayo eh.”
“Pero ano ka ba. Maguusap pa rin tayo.”
“Tingin mo ba kaya ko yun ha?! Pinilipit na talong  ka talaga eh!”

Tapos umiyak na lang siya na humagulgol.

“Daig mo pa yung nagbreak kayo ni PJ ah.”
“Sira-ulo ka eh. Alam mo naman kung gano ka kahalaga sa kin diba?!”

Hindi na ako umimik. At simula nung araw na yun, nangako ako na hindi ko na sasabihin ulit yun.

“Hindi naman yun yung sasabihin ko eh.”
“Ano?”
“Eh kung tulungan mo ko sa pagporma kay May?”
“Woah! Bat biglaan?!”
“Pag nagkagirlfriend na ko, eh yung susunod mong boyfriend, magiging ayos lang diba?”
“Sabagay…”
“O ano, game?”
“May gig nga pala ulit kami bukas.”
“Hindi ako pwede.”
“Bakit?! Eh wala naman tayong pasok pag Monday ah?!”
“Ay oo nga pala no. Monday pala bukas.”
“O ano, game? Tsaka, makikita mo ulit si May, ayaw mo nun?”
“Sige. Sunduin na lang ulit kita sa inyo?”

Nagbuntong hininga si April.

“O bakit?”
“Ang landi ko kasi eh.”
“Bakit mo nasabi?”
“Tingnan mo nga. Di ka ba nawiwirduhan sa kin?! Kung alam ng ibang tao to, sigurado ako, prostitute na turing nila sa kin.”
“Eh ako lang naman nakakaalam kung nakailang boyfriend ka na eh.”
“Pati sina May, alam. Kasi hindi na mabilang ng iba. Kaya prosti tingin nila sa kin.”
“Ang tanong ko, minahal mo ba lahat yun?”
“Parang ang weird nung sinabi mo. I don’t know kung minahal ko sila. Lahat sila nagustuhan ko. Wala ng ligaw ligaw. Di naman na uso.”
“Mas astig parin kaya yung nililigawan.”
“Nagkabaligtad ba tayo ng kasarian or what?! Di ko din alam kung bat ganon ang pananaw ko sa buhay eh.”
“Kasi nga, happy-go-lucky ka. Go ka sa mga nagpapasaya sayo.”
“Eh bat hindi kita naging boyfriend?”

Tumawa kaming dalawa. Nakakatawa naman kasi talaga yung katotohanang never kami nagkaroon ng feelings sa isa’t isa.

“Kasi walang spark.”
“Walang spark mo mukha mo.”
“Kung magiging boyfriend mo ako, ako ang magiging 23rd.”
“Asa! As if magkakaroon ako ng 23rd boyfriend no.”
“You get my point.”
“Eww. Kung anong dami ng naging bf ko, sha namang kawalan ng gf mo.”
“Tumahimik ka nga. Seryoso kasi ako sa buhay.”
“Fine. Ako na hindi seryoso.”

Una akong tumayo, tapos saka ko siya tinayo. Naglakad kami na akbay-akbay siya. Tapos, kinonyotan ko siya.

“What’s that for?!”
“Kasi sinabi mo kay May na type ko siya.”
“Sinasabi ko lang naman yung totoo. Pinilipit na talong ka kasi.”
“Pano ba yan, yung susunod mong boyfriend, huli na diba?”
“Yeah. Akala ko na lost ka na sa bilang.”
“Ako pa. Hinihintay kong ako ang maging Best Man sa kasal ng tinapakang kalabasa ng buhay ko.”
“Shaddap. Basta, kailangan nandun ako sa pagpropropose mo sa very first girlfriend mo.”
“Andun ka sa pagpropropose ko kay May?!”
“Feelingero ka talagaa.”

Hinatid ko na siya sa bahay pagkatapos nun.



End of chapter dos.
 Logged
Facebook | Twitter | Tumblr | Multiply | Youtube | Soundcloud
peach_xvision
bubblegum

 
Posts: 628
Karma: +98/-11

The 22nd of April [chapter 3: colorblind]
« Reply #22 on: April 25, 2011, 08:49:02 pm »
CHAPTER 3
[Colorblind]

Dumating ang bukas.

Halos wala na akong maisuot, at paubos narin yung allowance ko na inipon ko galing sa part-time job ko dati. Mukhang kailangan ko na ulit mag trabaho.

“April!”
“Oo na, parating na!”

Pinagbukas ako ng pinto ng tatay niya. Eh halos anak na din turing niya sa kin, sa araw-araw ba naman na pagkikita namin ni April?

“Hi Louise!”

Parang dati lang na toddler pa tong batang to, at ngayon, seven years old na. Nakakatuwa talaga siya, ang cute cute. Kuhang kuha niya yung ilong ni April. Hahaha.

“Kuya Kurt!”
“Louise bigyan mo muna ng juice si Kurt. Magbibihis lang ako.”
“Ui hindi wag na! Hindi ka pa ba ayos?!”
“Okay lang kuya. Kakagising lang ni ate galing sa nap eh.”

Bagong ligo si April. Pumasok siya sa loob ng kwarto niya para magbihis. Habang ako, umiinom ng juice na timpla ni Louise.

“Kuya.”
“Hmm?”
“Kailan kayo magpapakasal ni ate?”
“H—ha?!”

Nagulat ako sa tanong niya. Paano, sa halos araw-araw na pinunta ko dito, ngayon lang niya ako tinanong ng ganon. Eh kabata-bata pa.

“Hindi naman kami ng ate mo.”
“Alam mo, kahit ang dami dami ng boyfriend ni ate, lagi siyang umiiyak.”

Uminom ako ng juice at pinakinggan lang yung sinabi ni Louise.

“Nung isang araw nung nagkukunwari akong tulog, naririnig ko na umiiyak si ate.”
“Tapos? Anong sinasabi niya?”
“Basta parang ang narinig ko lang… na parang… Bakit daw sa dinami-dami ng naging boyfriend niya… di parin daw siya masaya…”
“Eh pano naman kasi. Yung mga halimaw na yun, parang kalahati sa kanila nambababae. Yung iba seloso. Yung iba naman, hindi sineseryoso ate mo.”
“Hindi kasalanan ni ate?”
“Hindi kasalanan ng ate mo yun no. Kita mo, yung mga boyfriend niya ang nanligaw at nakipaghiwalay sa ate mo.”
“Sa bagay. Pero ikaw?”
“Anong ako?”
“Hindi ka naman siguro mambababae… At hindi ka naman siguro maghihigpit kay ate… At seseryosohin mo siya.”
“Hindi nga kami ng ate mo.”
“Alam mo kuya, ikaw ang pinakagusto ko kay ate. Kasi… Sa lahat ng lalakeng pumunta dito sa bahay, ikaw lang yung nakakapagngiti ng totoo jan.”

Napangiti ako.

Sa totoo lang, minsan, naaawa na talaga ako kay April. Nakwento naman na niya sa kin na after nung unang boyfriend niya, hindi na siya nagmahal ng todo para hindi siya ganon masaktan.

Pero siyempre, hindi mo parin maiiwasan ang masaktan kahit hindi mo man ibigay ang buo… Kasi nagbigay ka parin kahit papano.

“Louise, anong sinasabi mo kay Kurt?!”
“Nagsusumbong ako na binubully mo ko na ako maghugas ng pinggan!”
“Aba! Ikaw ah!”

Tumawa lang kaming tatlo.

Nagpaalam na kaming dalawa tapos sumakay na kami ng jeep. Wala pa namang limang minuto papunta dun sa niraraketan ni April.

“Andito na tayo.”
“Ang aga pala. Wala pang tao.”
“Well actually, gusto ko lang makita yung crush ko.”
“Yung crush mo? Wow, ang daling makamove on.”
“Alam mo, kung lagi ko na lang iisipin yun, hindi ako mapapanatag. Mageenjoy na lang ako…”
“Kahit hindi ka talaga nageenjoy?”
“Basta kasama kita, alam kong mageenjoy ako.”
“Woo.”

Alam ko naman na minsan, nagpapanggap lang si April na masaya. Siguro nga, nagiging panakip-butas niya yung ‘susunod’ na boyfriend niya, pero di kalaunan, magiging masaya na siya.

Bilang best friend, natural, pinagsabihan ko na siya na huwag basta basta ibigay ang ‘oo’ dahil hindi naman lahat ng nanliligaw ay sinasagot.

Pero… Ewan ko.

Maya-maya, dumami na yung tao. Hindi naman ganon karami, pero okay na para mapuno yung mga table. May all-boy group na dumating na may dalang gitara. May isa dun, may ichura. Siguro ito yung sinasabi ni April na crush niya.

Lumabas si April galing banyo at nakita nga sila. Tumakbo siya papunta sa kin.

“Buti naman at maayos-ayos na yang suot mo.”
“Ui, ayon yung crush ko o.”
“Sabi na nga ba eh. Pagdating ko parang may nakadikit na label na ‘ako yung crush ni April’”
“Whatever.”
“Teka… Dadating na ba yung mga kabanda mo?”
“Alam mo, iderecho mo na. Hinahanap mo si May.”
“Fine. So ano, dadating?”
“Natural! Tutugtog kami eh.”
“Excited ako.”
“Ang landi mo.”
“Ako pa ngayon ang malandi!”

Nagtawanan kaming dalawa. Nagulat ako nung lumapit sa min yung crush kuno ni April. Napahawak nga si April sa likod ko.

“Ui, diba ikaw yung galing sa… Monthly Period?”
“Yup.”

Nag-‘ahem’ ako, pero kinurot lang ako ni April. Tinago ko na lang yung ‘aray’ alang-alang sa kanya.

“Ako pala si Red. Ako yung galing sa Rainbow.”
“Hi. April na lang.”

Shake hands.

“Best friend ko pala, si Kurt.”
“Ah. Akala ko…”
“Minsan napagkakamalan nga.”

Tumawa siya. Yung tawang kinulang na nakakainis.

“Sige. Good luck sa performance mamaya.”
“Ikaw din, good luck.”

Tapos umalis na siya papunta sa barkada niya. Si April naman, nanginginig sa kilig.

“Ang bading ng pangalan ng banda nila. Rainbow?! Matatanggap ko pa kung all-girl group sila eh.”
“Sama mo!”
“Bakit, anong mga pangalan nila? Red, Orange, Yellow?!”
“Oi grabe ka! Actually, si Red lang yung color ang name.”
“Eh bakit Rainbow?!”
“Malay ko ba.”
“Hula ko, bading yun eh.”
“Wag ka nga ganyan! OMG talaga! Di ako makapaniwala na nakipagkilala yun sa kin!”
“Walang effort. Maganda ka naman eh.”
“T—talaga?”
“Oo. Siyempre, the ever supportive best friend mo ko eh.”
“Walangya. Akala ko pa naman totoo.”
“Totoo…”

Tumingin ako sa mga mata niya.

“Maganda ka.”

Napatingin din siya sa mga mata ko tapos napalunok siya ng laway.

“Ano ba yan. Naconscious naman ako bigla. CR lang ako ah?”
“Magc-CR ka nanaman?”
“Eh ganon talaga.”

So yun. Nag CR siya. Habang nasa CR siya, nakita kong pumasok na yung mga kabanda niya. Bumuka nanaman ang langit sa pagpasok ni May.

Kumaway ako.

“Ui!”

Lumapit si May sa kin at ngumiti. Ang cute talaga niya eh no?

“Si April?”
“Nasa banyo.”
“Ah…”
“Ano… May…”
“Hmm?”
“Anong tutugtugin niyo?”
“Secret. Basta pakinggan mo na lang mamaya.”
“Ah.”

Napatitig na lang ako sa mukha niya. Ewan ko. Bigla bigla na lang nahigop ng kagandahan niya yung mga mata ko.

“Ui? Kurt? Ayos ka lang?”
“Ano—oo naman ayos lang.”

Dumating bigla si April at naglakad papunta sa min.

“Pare-parehas talaga kayong mga lalake.”
“A—ano?!”
“halika na nga May.”
“O sige.”

Tapos nagbabay sa kin si May habang hinahatak siya ni April palayo.

Anong problema nun?

Nagperform yung bading na banda—este yung Rainbow—ng tatlong kanta. At dahil mukang tinitilian sila, nagperform sila ng isa pa.

Hindi ko alam pero parang bad trip ako dun sa gitarista nilang yun.

Kasunod na nagperform yung banda nina April. Siyempre, sumigaw ako. Nung isang araw lang, kasama namin si Troy. Ngayon na hindi na siya kasama, mas nakakasigaw ako para kay April.

Nagulat ako nung biglang tumabi sa kin si Red.

“Pare.”

Sige. I-pare mo lang ako.

“Bakit?”
“Best friends lang talaga kayo?”

Gandang introduction ah.

“Oo.”
“Ilang taon na?”
“Bakit mo tinaanong?”
“Wala lang. Pano ba to…”
“Trip mo bespren ko no?”
“Halata ba?”

Hindi ko alam kung bakit lahat ng lalakeng gusto manligaw kay April, gusto kong sapakin, and at the same time naaawa ako sa kanila.

“Hindi naman. Konti lang. Wag kang magalala, hindi ako threat. Siguro threat yung, kakabreak lang niya nung isang araw.”
“Balita ko nga.”
“Tingin ko di ko na kailangan sabihin.”
“Tsaka…”
“Tsaka?”
“Sinabi sa kin nung isang kabanda niya yung ‘kabaliwan’ daw niya kuno.”
“Ha? Anong kabaliwan?”
“Yung… Pang twenty-two?”

AH. Gets ko.

“Oo. Meron lang talaga siyang ganong pagiisip. Baliw yan eh.”
“Cute nga eh.”

Nababadtrip ako. Pigilan niyo ko. Anak naman ng ASDFGHKL yan oh.

“Anong kina-cute dun? Ang daming beses ko na nga siya pinagsabihan eh.”
“Balita ko kasi, pang dalawapu’t isa yung isang sira ulong nakipagbreak sa kanya. Kung sakali, ako na yung magiging pang dalawampu’t dalawa niya. Tama?”

Napatigil ako.

Ang bilis ng panahon. Pang dalawampu’t dalawa na pala tong Red na to kung saka-sakali.

Napatingin ako kay April na kumakanta. Ngayon lang ako nakaramdam ng ganito, yung tipong… Ewan ko ba. Na parang… Gusto ko na lang itago si April sa bulsa ko? Pero mali naman yun, ang selfish eh. Tsaka… Bakit?!

Wag mong sabihing—

Siyempre hindi.

Siguro dahil nabigla lang ako na alam nitong Red na to yung “kabaliwan” niya kuno. At nabigla lang ako na matatapos na yung “kabaliwan” ni April.

“Tama.”
“Ano, okay lang ba?”
“Siyempre hayaan mo munang makamove on yung tao.”
“Oo naman. Sisiguraduhin kong nakamove on na siya.”

Kinabahan ako sa sinabi ng ungas na to.

Pagkatapos ng performance nila, pumunta sina April sa table nung Rainbow. Ako naman, mag-isa lang, pinagmasdan lang sila.

Maya-maya, pumunta na si April sa kin.

“O, dun ka na.”
“Ha? Bakit?”
“Andun yung crush mo eh.”
“Eh andito naman ang bespren ko.”
“Asus.”

Uminom ako nung shake saka tumitig sa mukha niya.

Bigla akong kinabahan.

“Ui, ayos ka lang?”
“Oo naman.”
“Weird ka, alam mo yun? Lumalabo nanaman ba mata mo?”
“Anong sinasabi mo jan?”

Nagulat ako nung tinanggal niya yung glasses ko.

“A—April! Ibalik mo nga yan!”
“Alam mo sa totoo lang… Mas gwapo ka pag walang glasses.”
“Tumigil ka nga. Akin na yan.”
“Sasamahan kita bumili ng contacts, gusto mo?”
“Oo na oo na. Ibalik mo lang sa kin yan!”

Sinuot ulit ni April yung glasses ko.

“See. Kaya kailangan mo talaga ng tinapakang kalabasa sa buhay mo. Vitamin A mo ko eh, for clearer eyesight.”
“May sasabihin ako sayo.”
“Ano?”
“Type ka din nung type mo.”
“Alam ko. Halata naman eh.”
“Ikaw na.”
“Hiningi kasi yung number ko nung unang nagkita kami.”
“Lakas din ng loob niya no?”
“Oo. Di tulad mo, torpe.”
“Tigilan mo nga ako.”
“Ano tara, uwi na tayo?”
“Teka, si May?”

Natahimik si April. Mga halos sampung segundo pa bago siya lumingon.

“Ayun.”
“Tara, yayain natin.”
“Paimpress ka lang eh.”
“Maging supportive ka na lang. First girlfriend ko to.”
“Hindi mo pa nga gumagawa ng move eh.”
“Kailangan ng time.”

Ngumiti si April.

Yinaya ko si May na sabay sana kami umuwi. Um-oo naman siya. So yun. Magkakasama kaming sumakay ng jeep. Si April ang pinakaunang bababa sa min.

“Ang daya.”
“Bakit?”
“Kasi ako unang bababa. Sabagay, gusto mo naman.”

Tumawa si May. Aaaaargh. Inuunahan talaga ako ni April sabihin kay May eh no?!

Wala pang ilang minuto nung bumaba si April, nagtext na siya sa kin.

Hoy! Hoy! Hoy! Yabowz. Ingat kaaaaa. Alagaan mo si May ne?

At dahil wala akong load…

“M—may…”
“Mmm?”
“Ano kasi… Pwedeng makitext?”
“Sure.”
“Sorry ah. Nakakahiya.”
“Ayos lang.”

Nakangiti niyang binigay sa kin yung phone niya. Nagtext ako.

Oi kalabasa. Wala akong load. Sige, yabow din. At magingat ka. Mas panatag na ko ngayong wala na si Troy. Wuhahaha. Ui ui. Kinikilig ako. Hahahaha. Cute ni May eh. Yayain ko kaya sa date? Hahaha. Joke. Ingat!

Pagkatapos ko makitext, binigay ko na kay May yung phone niya.

“Salamat.”
“Pasave na din ng number.”
“S—sige.”
“Ilang taon na kayong magkakilala?”
“Ewan ko. Pinanganak ata kaming magkakilala na. Basta simula kasi bata parang magkakumpitensya na kami. Nung high school lang kami talaga naging magbestfriend.”
“Aaaaah. Alam niyo, ang cute niyo tingnan.”
“Sabi nga ng iba. P—pero w—wala talaga.”
“Ha?”
“Ang ibig kong sabihin… Talagang besprens lang.”
“Minsan, marerealize mong hindi lang talaga ganon kung kailan mawawala na siya sayo.”

Yun yung huling sinabi ni May bago siya bumaba.

Minsan, marerealize mong hindi lang talaga ganon kung kailan mawawala na siya sayo.

Buntong hininga.

Ilang beses na siya ‘nawala’ sa kin kung tutuusin… Sa tuwing nagkakaron siya ng bagong boyfriend, parang ‘nawawala’ na din siya… diba?

Pero wala yung tibok na hinahanap ko.

Pero… Di ko alam. Di ko maexplain. Mahalaga siya sa kin—oo. Kung papipiliin ako ng isang taong makakasama ko sa isang island, gusto ko siya yun. Para hindi boring…

Lahat ng tao ang gusto eh kami ang magkatuluyan.

Naisip ko tuloy…

Ganon din kaya iniisip niya?

Ay. Ano ba tong iniisip ko.

Ugh. Anak naman ng pinisang isip yan o. Buti na lang at nagvibrate yung phone ko kundi kung ano pang gamit ang napisat o natapakan o napilipit o natripan ko. Kaso hindi nakasave yung number.

May, kung kasama mo pa si Kurt sabihin mo nakauwi na ko. Tumatawag ako kaso mukhang out of coverage siya. Topakin kasi phone nun eh. Anyway. Ayon. Ingat. Last load ko na din kasi to. –April

Pinundot ko yung down. Nanlaki yung mga mata ko.

P.S. Okay lang na burahin yung message sa sent. Anyway, kung yayayain mo ako lumabas, payag ako. –May



End of chapter tres.

CHAPTER 4
[Blues Clues]

Dalawang buwan na ang nakalipas—o tatlo? Hindi ko alam.

Simula nung gabing yun, naging magkatext na kami ni May. Though hindi kami nagkikita dahil sa ibang school siya nagaaral.

Kami ni April, as usual, sabay umuwi.

Madami siyang kinukwento, tungkol kay Red paminsan. Minsan, nagtatanong din ako tungkol kay May, kung may nasasabi ba siya. Nung una sinasagot lang niya yung mga tanong ko. Hanggang sa isang araw…

“Ano, may nasasabi ba siya?”
“Ilang buwan na kayo magkatext, wala ka parin bang clue na gusto ka niya?”
“Eh baka niloloko mo lang ako.”
“Eh di fine. Niloloko kita. Siguro nga mas magandang ganon na lang.”
“Abril naman eh!”
“Ay alam mo ba…”
“Ano?”
“Si Red…”
“Hula ko, sinabi na niyang gusto ka niya?”
“Oo. Though alam ko.”
“Yabang. Ikaw na talaga.”
“Eh totoo naman.”
“Sinagot mo na?”

Natahimik siya tapos binunot niya yung cellphone.

“Nagtext ulit.”
“Di mo naman sinagot yung tanong ko.”
“Alam mo naman kung gano kaimportante to diba?”

Nagulat ako sa sinabi niya.

Parang, unang beses ko ata narinig na nagseryoso siya ng ganyang tono kapag tinatanong kung sinagot na ba niya yung nanliligaw o nagkakagusto sa kanya.

“Aba. Nagseseryoso ka na.”
“Ewan ko sayo.”
“Kailangan ba talaga umabot sa pang dalawapu’t isa para magseryoso ka sa lalake?”
“Ang sama mo!”
“Sinasabi ko lang yung totoo.”
“Kumukuha ka na ngayon ng linya ko ah.”
“Ganon talaga.”
“Ewan ko ba. At least, matatapos na yung kabaliwan ko.”
“So kapag sinagot mo na si Red… Eh di siya na?”
“Para namang hindi mo alam ang possibility.”

Napabuntong hininga ako.

Hindi ko alam pero…

Parang ayoko siya payagan.

“Pwede bang iba na lang?”
“Ha?!”
“Wag si Red.”
“Bakit? Magkaaway ba kayo or something?”
“Bad vibes ako sa kanya eh.”
“Lahat naman bad vibes sayo eh.”
“Eh basta. Ako na lang maghahanap para sayo.”

Napangiti si April.

“Ikee! Nagseselos ang talong!”
“Oi! Sinong nagsabing nagseselos ako?!”
“Asus. Seselos ka eh.”
“Hindi nga. Concerned lang ako sayo. Para kasing si Red yung tipo ng lalakeng madaling magsawa. Ewan ko ba.”
“Boy instincts?”
“Siguro.”
“Waw, astig.”
“Astig talaga.”
“Eh bat hindi na lang kasi ako? Sasagutin naman kita eh. Wuhahaha.”
“Tumigil ka nga Abril de lata. Ayan ka nanaman eh. Seseryosohin ko yang sinabi mo, sige ka.”

Tumawa kaming dalawa. Uminom ako ng mountain dew pagkatapos, siya naman, hindi parin tapos tumawa.

“Grabe naman. Wagas yang pagtawa mo ah.”
“Eh kasi, nakakatawa!”
“Anong nakakatawa sa seseryosohin ko yung sinabi mo?!”
“Eh kasi, kung sakaling gawin mo nga yun, baka mamatay na lang ako sa saya.”
“Sige, mangtrip ka pa.”
“Nga pala, maiba ako.”
“Ano?”
“Sama ka.”
“May gig nanaman kayo?”
“Hindi naman. Nagiimbita lang si May na lumabas.”
“W—weh?!”
“Oo. Well actually, kami kami lang dapat. Mas masaya nga lang daw kung andun ka.”

Hindi ako makapaniwala sa sinabi ni April. Akalain mo yun! Woo! Good vibes ako ngayooown!

“Seryoso?! Kailan daw?!”
“Bukas.”
“Bukas?! Shoot naman eh.”
“Bakit?? Sabado naman ah.”
“May exam ako eh. Pero 1-3 naman yun.”
“Eh di fine. Habol ka na lang ng mga 4.”
“Sige. Itetext na lang kita.”
“Sure.”

Kinuha ko yung phone ko. 8 messages received. Puro GM lang naman.

“Sinong nagtext?”
“Ah wala. Kung sinu-sino lang. Maiba…”
“Ano?”
“Andun ba yung Red?”
“Well actually, magkakaraoke kami tonight.”
“Ang gigimik niyo naman.”
“Sagot daw nila eh. Mukhang yung isang kabanda nila trip si May.”
“Weh?!”
“O, wag mawawalan ng pag-asa. Ano, imassacre ko na ba?”
“Tss. Ano ka ba?! Sa gwapo kong to?! Patatalsikin ko lang yun sa aking killah smile.”
“Masusuka na ata ako…”
“Kapal mo talaga. May ipapakita ako sayong text… Actually eto lang yung text niya na hindi ko pa binubura.”
“Alin?”

Tapos pinakita ko sa kanya yung text ni May na sinasabing payag siya makipagdate sa kin. Pinalo-palo lang ako ni April na masayang kinikilig para sa kin.

“Grabe! Nagiging eggplant ka naaaaa!!!”
“Tumigil ka nga! Gawin kitang shake eh. Kalabasa shake, 0.50 per second.”
“What da?! Hindi ako pantawag sa US o sa Canada. Gagawin mo na lang akong shake, gawin mo ng 60 pesos FLAT.”
“Grabe namang overpricing yun!”
“Hmm, ano kayang gayuma ang nainom ni May?”
“Tumahimik ka nga. O ano, naniniwala ka na?”
“Eh kung puro text lang kayo at walang kilos, eh di parang wala din.”
“Oo na. Kikilos na nga eh.”
“Eh kung ibili mo kaya ng bouquet?”
“Grabe naman!”
“Anong grabe dun?! Mageffort ka nga! Gusto mo magkagirlfriend tapos hindi ka nageeffort.”
“Bibigyan ko na siya nun pag romantic date na.”
“Fine… Uhm…”
“Ano?”
“Ah alam ko na.”
“Alin?”
“Matatakutin kasi si May alam mo yun.”
“Tapos?”
“Sasabihin ko sa barkada na pipili kami ng suspense na movie. Tapos, iiwan namin kayo.”
“E—eh?!”
“Oo. Naalala ko, nung nanood kami ng Final Destination I ata yun, halos yakapin na niya si July nun eh.”
“Grabe ka naman! Wala na bang ibang kasama?”
“Yung boyfriend ni July. Kayong dalawa lang na lalake. Tapos kaming apat na.”
“Sure ka jan?”
“Oo. Ako bahala. Alang-alang sa first girlfriend mo.”
“First AND last.”
“Fine. First aaaaand last.”

Dumating ang bukas. Nagbihis ako ng maganda-ganda, tapos binili ko ng chocolate si May. Pag hindi pa niya nahalatang gusto ko talaga siya, ewan ko na lang.

Halos sabay kaming dumating ni June. Nagusap lang kami, tapos dumating na rin si April. Maya-maya, dumating na si May. Ang pinakahuling dumating si July.

“O, akala ko kasama mo si Ermil?”

Si Ermil ata yung boyfriend niya.

“May sakit eh. Ayoko na pasamahin.”
“Aww. Dream gf talaga kita kung lalaki lang ako.”
“So mukang mag-isang lalake ka lang talaga.”
“Hindi naman masyadong halata.”

Tumawa silang apat, at ako naman, wala na akong nagawa kundi makitawa. Ayos lang. Parang F4 ang dating namin, tapos idagdag mo si Shan Chai (walang kokontra! Gusto ko ganon ang spelling! Wuhahaha.) Girl version lang.

“June, anong magandang movie?”
“Basta gusto ko yung nakakatakot.”
“Eh… iba na lang.”
“I go for nakakatakot.”
“Ako din.”
“Me too!”

Tumingin silang tatlo sa kin.

“Wala na akong magagawa.”

Tiningnan ko si May na parang may pagaalala sa mga mata. Hindi naman masyadong halatang ayaw niya ng nakakatakot no? Sabagay kung ako nga eh takot sa masisikip na lugar eh.

Nakakatawa dahil halatang halata yung tatlo sa balak nila. Magkakahawak ba naman sila ng kamay na umupo. Pinauna ko si May tapos ako tapos si April tapos si June at si July yung nasa may isa pang dulo.

Hindi pa man din naguumpisa yung movie, nakahawak na si May sa may upuan.

“Ayos ka lang?”
“Mejo?”

Nagumpisa na yung movie.

Ang nakakatawa…

Dalawa silang may hawak sa braso ko.

“OWMAYGAAAAD! Ayan na! Ayan naaaaa!!!”
“Ayoko na… Ayoko na… Aaaah!”

Napabuntong hininga na lang ako nung parehong si April at May yung halos yakapin ako. Si June at July, nakikisigaw na din.

Akala ko ba seset-up-in kami? Hahaha. Nakakatawa talaga sila. Mga walangya. May paset-up set-up pang nalalaman. Siguro nakalimutan na rin nila dahil sa mukhang nakakatakot nga yung pinapanood namin.

Nag-CR silang apat pagkatapos ng movie. Siyempre ako din, susme, ang lamig kaya sa loob! Kung ikaw eh hindi mapaihi sa lamig at takot ay ewan ko na lang kung nasa Earth ka nga.

Nauna akong lumabas siyempre. Ang daming babae sa loob ng CR nila. No wonder kung nakapila pa sila dun. Bat nga ba ganon no? Pagkatapos ng sine, pumupunta naman din kaming mga lalake sa banyo. At nagagawa namin yung dapat naming gawin na hindi lalagpas sa limang minuto.

Sa kabilang dako…

Fifteen minutes na ko naghihintay. Sana nanonood muna ulit ako tapos hinintay ko na lang ulit sila.

Unang lumabas si April. Kumaway ako agad para makita niya ako.

“Natulog ka ba sa cubicle?! Ang tagal niyo ah.”
“Baliw. Super dami kayang nakapila! Tsaka siyempre… Sumerimonyas muna.” 
“Sabi na eh. O, asan sila?”
“Nasa loob pa rin. Lumabas na ko para hanapin ka.”
“O ano, eh di ikaw din naihi sa takot?”
“Shaddap. O ano, nahawakan mo ba yung kamay?”
“Hindi na kailangan. Siya na mismo yung humahawak sa sobrang takot.”
“Wow hangin ah. O ano, anong feeling?!”
“Anong anong feeling ka jan? Eh pareho kayo ng ginagawa sa kin, pano ako kikiligin?”
“Ay grabe. So ako pa ngayon ang naging panira ng moment.”
“Parang ganon na nga.”

Tumawa si April tapos kinuha niya yung cellphone camera niya sa bag.

“Picture, dali.”
“Ako na maghahawak, maliit ka.”
“Kapal!”
“O dali… 1… 2…”

Click.

Tiningnan namin yung picture, at yun. Ginawa nanaman niyang wallpaper.

“Patingin nga ng phone.”
“Ayoko nga.”
“Alam mo, lahat ng gamit mo nahawakan ko na, except yang phone mo.”
“Underwear ko nahawakan mo na?! Ano ano?!”
“Oo. Naalala mo nung tinutulungan kong magtiklop si—
“Shaddaaaaap! Aydontwannahearanymooooore!”
“Siguro anjan pa lahat yung messages ng mga ex mo no? Simula nung grade five ka.”
“Exag ka ah. Nakalimutan mo na bang nawala yung dati kong phone nung second year?”
“Onga pala no. Eh bakit nga ayaw mo ipakita? Patingin lang nung picture.”
“Ayoko nga. Eh! Eto nanaman tayo.”
“Achichi…”

Hahaha. Eto ang tinatawag naming achichi ceremony. Sa tuwing napagtatalunan namin yung tungkol sa cellphone niya, kinikiliti ko siya hanggang sa makuha ko yung cellphone niya. Siyempre, dadaganan niya ako hanggang makuha niya ulit.

Ewan ko ba. Ako lang siguro ang bespren na hindi pinapayagang matingnan ang cellphone ng sariling bespren eh no?

“Achichichi…”
“Ugh! Kurt! Tumigil ka! Nasa mall tayo!”

Hawak hawak niya yung phone niya habang kinikiliti ko siya. Ang pinaka weakness niya sa may kili kili. Siyempre, dun ko siya pinupuntirya.

“Patingin na!”
“Eh! Ayoko!”

Habang nagkikilitian ami, nagulat ako nung nakita kong nakatingin na pala sina May sa min. Napa-ahem na lang kaming dalawa. Lumapit silang tatlo samin na tumatawa.

“Ganyan pala kayong magbespren no?”[/color]
“Ewan ko ba jan. Ayaw kasi ipatingin yung phone eh.”

Nagtinginan silang tatlo.

“Eh puro kayong dalawa lang laman niyan.”
“H—hindi naman!”
“Plus mga vanity pictures naming apat.”
“At si Red?”
“Pero karamihan puro kayo. Meron pa nga akong nakitang nakahigh school uniform pa kayo eh.”[/color]
“Eh?! T—teka! Bakit sila nakikita yung laman ng phone mo?!”
“Eh ayoko eh!”
“Grabe! Sariling bespren pinagkakaitan ng karapatan!”
“Like hello, right to privacy po.”

Nagtawanan silang apat.

Pagkatapos nun, kumain lang kami. Sa totoo lang, hindi ako nagkaron ng chance para makausap ng solo si May. Nung araw na yun, nagusap-usap lang kami tungkol sa mga pangarap nila.

Pero siyempre, katulad ng iba pang mga araw, kailangan din matapos ang araw na to.

Hindi sumabay sa min si May dahil sinundo siya ng papa niya. Si June at July naan, ibang daan. Sa dulo, kami lang ni April ang magkasama.

“Hay.”
“O, wag mo sabihing napagod ka?”
“Bawal mapagod? Eh pinagtripan niyo lang ako buong araw eh.”
“Ikaw naman! Hindi kaya!”
“Tara. Sakay—ay shoot!”
“Bakit?”

Nilabas ko yung chocolate na nakalimutan kong ibigay kay May. Hindi pa naman tunaw.

“Hindi ko naibigay…”
“Eh di masaya. At least may dahilan para magkita kayo diba?”
“Hindi na.”
“Anong hindi na?”
“Sayo na lang.”

Binigay ko kay April yung chocolate, saka ko sinara yung bag ko.

“T—teka. Ano  ka ba. Magkikita pa naman kayo.”
“Kaya ko pang bilhan si May ng chocolate. Sa ngayon, parang hindi meant to be na sa kanya ko ibigay. Parang sayo nakatadhana yung chocolate.”

Kinindatan ko siya, saka kami sumakay ng jeep pareho.

Nakasandal lang siya sa balikat ako, ako naman nakasandal sa ulo niya. Ang nakakatawa pa dun, may magbf-gf na nagaaway sa loob ng jeep.

Nakakatawa dahil nasabi ata nung babae, ‘hindi mo man lang ako magawang maisandal sa balikat mo!’ Akala ko nga tulog si April, pero narinig pala niya. Kinalabit niya ako nung narinig niya yun eh. Haha. Baliw talaga yun.

Nung malapit na yung babaan niya, ginising ko siya. Sinabi ko na malapit na siyang bumaba. Siya naman, umunat ng konti, saka nagsuklay ng buhok gamit yung mga daliri niya.

“Ano, ingat ka ah?”
“Sureness.”
“O, parang may text ka.”

Binasa niya, tapos napangiti.

“O, bat ka napangiti?”
“Si Red kasi, nagyayayang mag kape.”
“O? Eh di… masaya…”
“Ayan na pala. Para po.”[/color]

Bago siya bumaba, dahil wala akong load, sinabi ko na lang sa jeep.

“Oi, ingat ka.”
“Opo.”

Pagkababa niya, saka ko ako sumigaw.

“Yabow!”[/color]

Ngumiti siya, saka sumigaw pabalik…

“I love you too!”

Nanlaki yung mga mata ko sa mga narinig ko…

Dahil sa ilang taon na magkakilala kami…

Ngayon lang niya sinabi ng buo yung tatlong salitang yun—apat dahil sinabi niya pabalik.



End of chapter kwatro.

CHAPTER 5
[Coffee Break]

Isang linggo kami hindi nagkita ni April dahil sa mga hinayupak na plates. Ang dami-dami ko kasing gagawin.

Pero nung nagkaroon na kami ng chansang magkita…

“Pleeeeeaaaase?! Sige naaaaa!”
“Bat ba kailangang kasama ako dun? Ano ako, chaperon mo?”
“Please please please? Eto naman. Mahalaga sa kin yung opinyon mo no.”
“Okay na si Red ano ka ba. Kung san ka masaya, suportahan ta ka.”
“Eh! Sige na! Sama ka na please? Magcocoffee lang naman kami eh.”
“Alam mo, mababad trip lang yun pag makikita ako. Isipin pa iniispiya ko kayo.”
“Like duh. Nasolusyonan mo nga yung iba eh.”
“Ang kulit mo din ano? Nagtitipid ako.”
“Fine. Ako na magbabayad.”
“Neknek mo.”
“Ang arte naman nito eh!”
“Sino kaya sa ‘tin ang maarte?”
“Sige na! Remember, last time mo na lang tong gagawin?”
“Eh pano kung bukas yayain ka parin niya? Eh di hindi yun yung last time.”
“Sige na pleaaase! Tapos ako naman yung magseset-up sa inyo ni May.”

Napaisip ako. Hmm…

“Take it, or leave it?”
“Eh pwede ko naman siyang yayain eh.”
“Naman eh! Sige naaaa!”
“Oo na oo na oo na. Hindi mo naman ako titigilan hanggang sa panaginip guguluhin mo ko.”
“Yey!”

Haaay. Eto talagang babaeng to. Ganyan yan pag first date ng mga nanliligaw sa kanya. Lagi niya akong kasama. Pero nasa kabilang table lang ako. Parang, ako yung ‘spy’ kumbaga.

Eh ano pa ba ang kailangan ng spy? May pangalan na nga yung shades ko eh, Yolanda Spy. Ewan ko ba jan kay April. Pinangalanan yung shades ko.

As usual, thirty minutes ako mauuna. Dala-dala ko yung laptop ko. Magoorder ako ng kape, at yun na. Nakapwesto na ko.

Mauuna si April ng fifteen minutes para makaupo dun sa table na malapit sa kin. Haaay. Buti na lang at huling beses ko na to gagawin.

Ang usapan, 6:30 pm. Dumating si Red ng mga 7:15. Siyempre, nakikinig lang ako sa pinaguusapan nila. Hindi sa chismoso ako o ano, pero yun lang naman ang utos sa kin ng kalabasa.

“Sorry late ako.”
“Hindi naman halata.”
“Sorry na. Eto, pambawi ko.”

Hindi ko alam kung saan niya hinugot yung bouquet. Hindi ko naman nakita sa likod niya yun. Pero dahil si April ay si April…

“Uhm… No offense ha, pero hindi kasi ako fan ng mga bulaklak eh.”
“G—ganon ba? Sorry ulit.”
“Hindi ayos lang. It’s the thought that counts.”

Nakita kong ngumiti si April. Aynako. Tong babaeng talagang to o. Maniwala naman kayong hindi siya fan ng bulaklak. Kung alam ko lang nangingisay na yan deep inside dahil sa kilig. Siguro dahil ilang beses na rin siya nabigyan ng ganyan.

Sigurado akong nangangatog tong si Red dahil sa kaba. Halata naman sa kanya na siya yung uri ng tao na kayang kaya sabihin sa babaeng nagugustuhan niya na nagugustuhan siya, pero hindi niya alam kung paano dapat kumilos.

“Uhm so… graduating ka na this April?”
“Yup. Educ.”
“Ah I see. Ano na balak mo pagkatapos?”
“Siyempre maghahanap ng trabaho na connected sa course ko. Hindi naman pwedeng forever na lang akong kakanta. Ikaw?”
“May trabaho na ko actually. Parang sideline ko nalang yung pagbabanda. Writer ako sa isang dyaryo.”
“Wow. Astig. Sabagay, ako din eh. Nahihilig lang talaga ko sa music.”
“Bukod sa music, ano pang paborito mo?”
“Mahilig ako sa kape at sa mga manika. Tapos—”
“Manika? Bakit?”
“Ang cute nila eh.”
“Cute?”
“Hmm. Mahilig pala ako sa mga cute na bagay.”
“Tulad ng?”
“Ng… Ng bestfriend ko.”

ASDFGHJKL naman o! Halos mabuga ko na yung kape na iniinom ko. Kailangan ba talaga niya yun sabihin sa harap niya?! Sa harap ng magiging asawa niya—or at least ng huling boyfriend niya ever?!

“Si Kurt?”
“Yup. Diba ang cute niya?”
“Hmm. Kung babae siguro ako, macucutean din ako sa kanya.”

GAAAAA. Kinilabutan ako sa sinabi niya! Walanjo naman eh. UUUUUGH.

“No offense, pero ang bading ng sagot mo.”

Tumawa silang dalawa, samantalang ako, unti-unting dinudugo ang dila dahil pinaguusapan nila ako. Pwedeng magiba na kayo ng topic?!

“Hmm. Mukhang okay ka naman.”
“What do you mean?”
“Alam mo kasi, yung mga past ko, halos lahat sila ang dahilan ng pakikipagbreak sa kin ay si Kurt. Alam mo yun. So tinesting lang talaga kita. Okay ka naman. Di naman seloso.”
“Ayaw mo ng seloso?”
“Ayos lang. Pero wag over. Kasi, if ever na sagutin kita… If ever lang ha! Wag kang assuming. You know… Mahalaga talaga sa kin si Kurt. Parang kapatid na tatay na bespren na kambal na alaga na lahat lahat na siya sa kin. Well, except sa boyfriend…”
“Naiintindihan ko yun. May best friend din naman akong babae, kaya alam ko yung feeling na tinutukso sa best friend.”
“Oh really? Tell me about her.”
“Sophia yung name niya. Kaklase ko nung high school. Pero ever since nagcollege kami, halos hindi na kami nagkita.”
“Nyeh. Eh di parang hindi mo na siya best friend.”

Ang pranka talaga niya.

“Best friend pa rin, yun nga lang, hindi tulad niyo ni Kurt.”
“Asan na siya?”
“Fifth year na niya eh. Nag LOA kasi siya last last year nung nakadengue siya.”
“Eh?! Tsk tsk. Peste talaga ang mga lamok.”

Kumpara sa mga ex ni April, masasabi kong mas okay naman tong si Red. Sana nga lang hindi siya tulad nung isa na ang bait bait tapos pagtalikod eh may babae na pala.

Nagtagal ng halos dalawang oras yung paguusap nila. Halos ata kabuuan ng pinagusapan nila ay tungkol sa wrestling, dahil mahilig ata sila pareho dun.

Dumating yung oras na siyempre kailangan na umuwi ni April dahil sobrang gabi na. Hahanapin na yun ng tatay niya. Nako po, ako pa malalagot nito. Ang paalam kasi ni April, ilalabas KO siya.

Nung nakita kong may motor si Red, nagtext na ko kay April na wag na siya sumabay dun umuwi dahil delikado, baka hindi pa niya abutin yung pagpropropose ko kay May.

Nakita kong tumawa siya nung nabasa niya yung text ko.

“Are you sure ayaw mong ihatid kita pauwi?”
“Wag na. Mejo uhm… May trauma kasi ako sa motor eh.”
“Aww sayang. Isasakay na lang kita—”
“No need. Susunduin ako ni Kurt dito.”
“Ah I see. Eh di hintayin ko na lang si Kurt.”

Hindi rin siya makulit eh no? At least alam kong safe si April sa kanya kung saka-sakali.

“Hmm. Sige.”

So yun. Nagkunwari si April na naghintay. Sumenyas siya sa kin na maglakad palayo para hindi naman halatang galing din ako kung san sila galing. Pinalipas ko ang ilang minuto bago ako nagpakitaa.

“Yow.”
“Uy!”

Nagulat ako nung nakipag-apir siya sa kin.

“Salamat sa pag-alaga kay Abril.”
“Hindi, sayo nga ko dapat magpasalamat eh. Sige ah, una na ko. Pakialaga na lang.”
“Onaman. Ako pa.”
“Bye April.”
“Bye.”

Tapos nagdrive na siya ng motor. Si April, parang ang tagal niyang inipon yung hininga niya para magexhale siya ng ganon sa harap ko.

“Mukhang okay naman eh. Hindi seloso at hindi siya aalis hanggat hindi ka safe. Pasado siya sa kin. Mga… 88.”
“Kaso mas mataas pa rin si Wayne.”
“Sino yon?”
“Gagsy. Yung mabait na—”
“Tapos nakita ko na winawalangya ka?”
“Yea.”
“Exemption yun. Malay ko bang nakasuot yun ng angel costume kapag kaharap ka na niya tapos pagtalikod kampon pala ng kadiliman. Pero, kinilabutan lang ako yung sinabi niyang cute ako. Baka naman—”
“Shaddap. Straight yun shunge.”
“Wala akong sinasabi.”
“Whatever ka talaga.”

Sumakay na kaming dalawa ng tricycle tapos hinatid ko muna siya sa bahay nila.

“Thanks sa pagsama.”
“Anong thanks? May utang ka no. Yung date namin ni May ah?”
“Akala ko ba kaya mo na siyang yayain?”
“Tulungan mo ko.”
“And the torpe award goes to!”
“Dundundundun. Kurt Navarro! Ano ba April. Alam ko alam ko. Kaya nga tutulungan mo ko eh, diba?”
“Sige. Tapos bumili na rin tayo ng contacts mo.”
“Wala akong perang pambili ng contacts.”
“Sagot ko na.”
“Aba, yumayaman ka ata.”
“Alang-alang sa first girlfriend mo, magpagwapo ka na.”
“Di ba ko gwapo pag nakaglasses ako?”
“Hmm. Pwede narin.”

Tumawa kaming dalawa. Binuksan ni Louise yung gate nila tapos napayakap sa kin.

“Kuya!”
“O ayan na yung knight in shining armor mo.”
“Nyenye. Hindi ka na papasok?”
“Gabi na Louise. Dito na lang ako.”

Nagbabay na kaming dalawa.

Nung nakapasok siya sa gate, saka ako nagtext ng ‘yabow’. Kakapindot ko pa lang ng send button, nagvibrate na yung phone ko.

Salamat. Ingat sa paguwi. Yabow. See, si Red na nagsabi na cute ka. Hahahaha. Good night.

Baliw talaga tong babaeng to.



End of chapter singko.


CHAPTER 6
[Her Way Home]

Tiningnan ko yung kalendaryo. Walanjo, October na pala. Binilang ko yung buwan nung huling nagkaboyfriend si April—June—so… Mag aapat na buwan na?

Kapag nagkikita kami, tatlo lang ang napaguusapan namin. Si Red, si May at iba pa. Hahaha. Kadalasan siya yung nagsasalita dahil siya yung mas maraming nakwekwento.

Habang nasa jeep kaming dalawa, nagulat ako nung tinanong niya sa kin kung gusto ko ba daw makipagdate kay May.

“Bat mo natanong?”
“Ako kasi ang nababagalan sayo. Puro kayo text eh.”
“Getting to know stage pa kasi.”
“Getting to know getting to know…”
“Palibasa ikaw kakakilala mo pa lang sa lalake, numenext stage ka na. HHWW na.”
“Excuse me. Hindi kaya. Gumeget to know din naman ako.”
“Weh. Ewan ko nga sayo.”
“Pero ano nga? Gusto mo eh. Tsaka hello. First ever gf-to-be. At ako naman, last ever bf-to-be. Nakilala mo na yung akin. So it’s time na ikaw naman yung kumilos para sayo.”
“Fine.”
“Itext mo na.”
“H—ha?”
“Itext mo na!”
“Anong itetext ko?”
“Like hello! Pwede bang makipagdate?!”
“Ang corny.”
“Eh anong gusto mo? Dadalaw ka sa bahay nila, gigitara tapos mamamanhikan sa magulang?”
“Bakit hindi ba pwede yun?”
“Galing ka ba sa nineteen kopong kopong?! Kuuurt!”
“Ang sinasabi ko, ang panget lang na direchong ‘pwede ba makipagdate’.”
“Eh di ‘free ka ba tonight?’ mga ganon ba? Aynako. I suggest na manood ka naman ng telenobela kahit papano. Kulang ka sa romance and drama eh.”
“Tigilan mo nga ako Abril lata. Eto na eto na. Magtetext na nga eh.”

So yun nga. Tinext ko si May na may nangangatog na daliri. Naalala ko nung high school. May sinubukan akong ligawan. Eto namang si April eh naunahan ako sa pagsabi. Nahiya na ko pagkatapos nun at hindi ko na kinausap yung babae.

“O ayan sent na!”
“May reply na?”
“Baliw ka ba? Kakasend lang eh!”
“Patingin nga ng sent items mo!”
“Bakit?”
“Para sure—ah alam ko na!”
“Anong alam mo na?”
“Double date kaya?”
“Double date?! Ayoko!”
“Bakit? Ayaw mo kong makasama?!”
“Magiging istorbo lang kayo ni Red sa min.”
“Ah! May balak kang masama kay May no!!!”
“A—anong balak ang pinagsasasabi mo jan?!”

Haysusme. Eto nanaman si April. Kapag naisipan talaga ang isang bagay, gagawin para matupad. So yun na nga. Nagtext si May sa kin na ayos lang daw, pero wag sana this week. So… Next week! Kaso eto namang si April eh nagtext kay May na kung pwede double date.

Siyempre ang sabi naman ni May, mas masaya daw pag ganon. Eh para namang may magagawa ako diba?

Dumating yung araw na yun. Eh ano pa nga ba, eh di siyempre nagpagwapo ako.

Tinext ko si May. Sabi ko susunduin ko siya. Kaso, strict daw mga magulang niya kaya hindi daw pwede. Magkita na lang daw kami sa Eastwood.

Nandon na ko sa Eastwood thirty minutes bago yung sinabing oras. Ang sumunod na dumating, si May. Ang cute ng suot niyang dilaw na dress, bagay sa kanya. Naging masaya ako, siyempre, at least para may time na magkausap kami na kaming dalawa lang.

Binigay ko sa kanya yung bouquet na binili ko. Ang saya ng feeling na unang beses ko makapagbigay ng bulaklak—siyempre may pera na ko. Wuhahaha. Isa pa, sa twenty years of existence ko, ngayon lang ako nanligaw.

“Sorry ah…”
“Bat ka naman nagsosorry?”
“Eh kasi imbis na tayong dalawa lang… A—ang ibig kong sabihin imbis na alam mo yun… Date…”

Napangiti si May. Muli, nagbukas ang pinto ng langit.

“Ayos lang ano ka ba. Tingin ko nga, magiging masaya kapag magkakasama tayo. At saka, gusto ko rin makita kung anong itsura ni April pag kasama si Red.”
“Nga pala…”
“Ano yun?”
“Ang… Ganda mo.”
“Salamat. Nga pala… Mela. Mela na lang ang itawag mo sa kin.”

Sabay ngiti.

Ibang iba si May—este—Mela kay April. Mahinhin siya kung kumilos. Yung tipong akala mo hindi mo maaabot pero maaabot mo naman. Approachable, at madaling pasiyahin. Pili din yung mga salitang sasabihin niya.

Tulad ngayon. Nakatingin lang siya dun sa bintana na pinagmamasdan kung pano gumawa ng doughnut.

“Ang cute talaga ng mga doughnut.”
“Gusto mo?”
“Ay hindi. Diba kakain pa tayo? Baka mabusog lang ako jan.”
“Speaking of… Tara na. Baka andun na sila.”

Pagdating namin dun, si April lang yung andun. Kumaway siya, siyempre pumunta kami.

“Wow! Ang ganda mo May!”
“Thanks.”
“Si Red?”
“Ewan ko nga dun eh. Kanina ko pa tinetext, pero hindi naman sumasagot.”
“Speaking of.”

Tumakbo si Red papunta sa min. Siyempre, pag dating sa min, hinihingal siya. Saka siya umupo tabi ni April.

“Sorry. Hinatid ko pa yung kapatid ko dun sa pupuntahan niya.”
“Ayos lang yun. Tara, order na tayo? Mela… Ano sayo?”

Habang tinuturo ni May yung sa kanya, tiningnan ko kung anong reaksyon ni April nung tinawag ko si May na Mela. Laking gulat ko nga lang nung wala siyang reaksyon.

Tinawag na namin yung waiter saka inorder yung inorder namin. Nakakatawa na yung trinabaho ko ng tatlong buwan eh nawala sa isang upuan. Sabagay, ayoko manghinayang—alang-alang sa first and last. Tama.

Nagkwekwentuhan lang kaming apat. Siyempre ‘getting to know’. Kung saka sakali, si April ang gagawin kong bride’s maid ni May. HAHAHA. Tapos siyempre, ako ang magiging Best Man sa kasal nila ni Red.

Habang nagiimagine ako ng mga ganong bagay, nalaglag yung meat na tusuk-tusok ng tinidor ko. Wapoise, kainis. Yung puting polo ko pa yung namanchahan.

“O, tissue.”
“Kakalat!”
“Eh kesa naman hayaan mong ganyan, diba?”

Tumayo siya para abutin yung tissue sa kin.

“Wag ka nga makulit! Kalabasa ka talaga! Kaya ko na!”
“O ayan. Ang gulu-gulo mo kasi. Tamo, para ka tuloy bata. Buti may dala akong jacket. O ayan, suotin mo muna.”
“Ikumpara mo naman yang size mo sa size ko.”
“Kasya to sayo, wag kang mgalala. Tsaka unisex to.”

Natatawa lang sa min si Red at si May. Siyempre ako din, natatawa sa pinaggagagawa namin ni April.

Naglakad-lakad kaming apat dun sa lugar. Nagkwentuhan lang kami, at mawawala ba naman yung pagtatalo namin ni April tungkol sa mga simpleng bagay? Haha. Natural hindi. Pumunta kami sa Fully booked, kasi sabi ni May may gusto daw siya bilhin dun. Sinamahan ko siya dun sa parte kung san hinahanap niya yung gusto niyang libro, tapos sina Red at April nasa ibang dako.

“May, ano bang title nung librong hinahanap mo?”

Napatingin siya sa kin, saka ngumiti.

“Ay… Oo nga pala—Mela…”
“Okay lang ano ka ba. Kung hindi ka ba naman talaga sanay… Uhm… Perks of Being A Wallflower yung title nun.”

Ilang minuto, nakakita kami. Nakita ko yung saya sa kanya. Mukhang matagal na ata niya hinahanap yung librong yun.

“Ang saya, maraming salamat.”
“Wow, after the long search, nakakita ka na niyan.”
“Salamat kay Kurt, tinulungan niya ko maghanap nito.”
“H—hindi naman.”
“Ayun eh.”

Napangiti kaming dalawa ni Red. Yung ngiting ‘yes nakapuntos’ na tanging kaming dalawa lang ang makakaintindi.

Tumingin si May sa relo niya, eh kailangan na ata siya sunduin. Hinatid namin siyang tatlo dun sa harap ng building na hindi ko alam ang tawag dahil dun daw siya susunduin.

Pagkasundo niya, alam kong mag-isa na lang akong uuwi. Sasakyan na kasi yung dala ni Red hiniram daw niya sa tatay niya para maihatid si April. Sinabi niya yun sa kin nung nagkaron ng oras na kaming dalawa yung naguusap habang naglalakad dahil nauuna sa min yung dalawang babae.

“Tara?”
“Ha, eh diba nakamotor ka?”
“Hindi. Hiniram ko yung sasakyan kay papa para maihatid ka pauwi.”
“Ah ganon. Sige.”
“Ikaw pare, san ka?”
“Ayos lang, magcocommute na lang ako pauwi.”
“Sige.”

Narinig ko yung pag-andar ng kotse ni Red. Hindi nga lang ako sanay na hindi na si April ang kasabay ko pauwi. Ilang buwan na kasi ang lumipas na siya lagi yung kasabay ko simula nung nagbreak sila ni Troy.

Maya-maya, nakareceive ako ng text galing sa kanya. Akala ko naman ang laman nun ay yung usual na ‘yabow ingat paguwi’. Kaso, pagkabasa ko ng text…

Oi. Meet tayo sa harap ng gateway.

Napareply naman ako agad dahil naguluhan ako.

Bakit?! Diba iuuwi ka ni Red?

Wala pang ilang minuto, nakatanggap na ko ng text niya.

Eh sabi ko sa gateway ako ibaba kasi may imeemeet ako dun. Hehe. Dalian mo ah! Sa harap ng araneta na lang? Basta. Maghanapan na lang tayo dun.

Baliw talaga tong babaeng to. Ano bang nasa isip niya at sumagi ang ganon sa kanya?!

Tumakbo ako para makakuha ng taxi. Tapos bumaba ako kung saan pwede na ako magjeep hanggang Cubao saka naglakad pagateway. Nagmiss call ako ng maraming beses at nagtext na nasa harapan lang ako ng gateway. Mga fifteen minutes bago siya nakarating.

“Ano ka ba! Muntik ka na makita ni Red!”
“Teka, eh bat ba kasi hindi ka na lang magpahatid sa kanya pauwi? Dapat inabuso mo na yung gasolina niya.”
“Alam mo, pag mag asawa na kami, magsasawa siyang ihatid ako sa bahay namin.”
“Loko.”

Ginulo ko yung pinaparlor niyang buhok. Siyempre, naasar siya sa kin pero natawa na lang siya sa ginawa ko.

“Akala ko nga nakalimutan mo na magbabay sa kin eh.”
“Alam mo, pag nagbabay ako sayo, yun na. Eh since hindi pa naman ako nagbabay sayo kanina, alam mo na yun.”
“Talagang seryoso ka ah.”
“Ha? Ano ibig mong sabihin?”
“Karaniwan mga isang buwan pa lang kayo magkakilala, maghahawakan na kayo ng kamay sa first date niyo.”
“Sabi ko naman sayo diba… Importante to para sa kin. Mukha namang kaya akong alagaan ni Red, whatcha think?”
“Anong mukha?! Alam kong maaalagaan ka talaga niya.”

Inakbayan ko si April saka kami nagjeep pauwi.



End of chapter sais.

CHAPTER 7
[The Kiss]

Maguumpisa nanaman ang November, at siyempre, birthday ko ay sa araw ng mga kaluluwa. Ayos yun, para sabay sabay kami ng mga kaluluwa na magcelebrate. Parteh parteh.

Tuwing birthday ko, naghahanda si ate Natasha ng konting salu-salo. Eh siyempre, siya yung may stable na trabaho. Si Dan, nagaaral pa, at lalo naman ako na graduating na. Butihin kasi siyang ate. At kahit malalaki na kami, pinaghahandaan pa rin ni ate ang mga birthday namin. Eh apat na taon ang agwat ko sa kanya, at si Dan naman, dalawa.
 
Tapos, iimbitahin niya si April, si Louise at si Tito Sonny. Kasabay niyan yung ang dami daming kalabasa sa bahay dahil nga kakatapos lang ng Halloween.

Kakalabas ko lang mga Christmas decor nung dumating si April at si Louise. Si Louise, nanood ng tv sa kwarto. Si April, tinutulungan lang si ate Natasha na magluto para mamaya.

“Kalabasa, si Tito Sonny?”
“Wala eh. Hindi daw siya uuwi.”
“Ay ganon. Sayang.”
“Ay shoot! Wala palang drinks! Daaaaan!”

Tinawag ni ate si Dan. Natural, para bumili ng soft drinks.

“Bumili ka nga ng coke. Mga lima.”
“Ate sarado sina ate Bebang.”
“Hi Dan!”
“Ui, April.”

Nakakatawa dahil kahit kuya ang tawag niya sa kin, April lang ang tawag niya kay April.

“Dan, seryoso?!”
“Oo nga. Magpapaload dapat ako eh.”
“Para nanaman sa girlfriend mo?”
“Tumahimik ka nga.”
“Bumili ka sa Ever.”
“Eh! Ang layo!”
“Sagot ko na load mo at load ng girlfriend mo, bumili ka lang.”
“Eh! Nakakatamad!”
“Take it, or leave it?”

Natatawa kami pareho ni April. Eh siyempre, alang-alang sa girlfriend niyang spoiled, alam naming u-oo yan.

“Sige na sige na.”
“Magpasama ka kay Louise.”
“Wag na ako na lang. Kukunin ko na rin yung padala ni papa.”
“Oo nga pala. Andun yung extrang allowance ko. Kunin mo ah?”
“Oo nga eh, kukunin na.”

Pumunta si Dan sa taas para mag bihis tapos umalis na. Inaayos ko parin yung Christmas Decor at nagluluto parin sila nung tinawag ni ate si Louise.

“Louise, halika dito.”
“Bakit po?”
“Samahan mo naman ako.”
“San po?”
“Kuha tayo ng malunggay dun sa kabilang kanto.”
“Ate Tash ako na lang.”
“Dito ka na lang. Bantayan mo yang niluluto natin.”

Bago umalis si ate Natasha, kinindatan ako. Walangya. Sabi na eh.

Kanya kanya kaming asikaso ni April. Siya sa pagluluto, ako sa Christmas Decor. Nakakatawa dahil kung hindi architecture, siguro interior design ang kukunin ko. Ewan ko nga ba kung bakit sa lahat eh ito pa ang naging ‘specialty’ ko. Kadalasan kasi, babae yung palaayos ng bahay.

“Talong, abot mo naman yung patis.”
“Nasa vegetable bin.”
“Sabi ko, yung patis! Ikaw yung tinawag kong talong!”
“Kaya mo yan!”
“Sige na, pleaaase?”

Inabot ko sa kanya yung patis tapos pumunta na ulit ako sa pagaayos ko. Nilinis ko yung sa may kisame tapos inumpisahan ko na ang dapat ikabit. Nakita ko siyang lumapit dun sa kinalalagyan ko.

“Ako din gusto ko!”
“Wag na, baka malaglag ka pa. Natandaan mo nung isang isang taon? Nalaglag ka dito at akala namin nabali na yung mga buto mo.”
“Grabe ka naman. Isa lang.”
“Tsk. Ang kulit mo. Yung niluluto mo kaya!”
“In-off ko muna. Madali lang naman magluto ng tinola eh.”
“Wag ka magulo.”
“Isa lang!”

Kahit kailan. Matatanda na kami pero mga utak namin utak high school pa rin.

Pinaakyat ko siya dun sa hagdan. Bigla kaming nagkapalit ng trabaho. Siya na yung nagkakabit, ako naman yung nagbabatil ng itlog para sa torta.

“Nakakapansin na ko ah. Bumaba ka na jan.”
“Eh ang saya kaya magkabit.”
“Jinajabar ka na o.”
“Che.”
“Baba ka na.”
“Ayaw.”
“Baba.”

Tapos kiniliti ko siya sa kili-kili. Nung una pinipigilan niya hanggang sa natatawa siya hanggang sa—

“Kurt! Tama na!”
“Bumaba ka na kasi!”
“Oo na—!!!”

Nadulas siya dun sa hagdan tapos nalaglag siya sa kin. Eh siyempre mas gugustuhin kong masalo ko siya kesa derecho siya sa sahig malaglag. Buti na lang at tinabi ko yung table kanina kundi bagok yung ulo ko.

Naramdaman ko siya sa ibabaw ko nung mga panahong yun, at pareho kaming uma-aray. Hinawakan ko yung balikat niya para maiangat ko.

“Aray! Ang bigat mo Abril!”
“Feeling mo! Buti nga ako yung nalaglag hind yung hagdan.”

Nakaupo siya sa may hita ko habang sinasabi yun. Eh siyempre, naiipit na yung dugo ko kaya pinapaalis ko na siya dahil minamanhid na yung mga paa ko.

“Ola, dun ka na sa kusina.”

Bigla siyang nagbago ng mood, yung tampo mood. Haha. Sanay na ko jan, ako pa? Eh ilang beses na nangyare sa min to at alam na namin kung paano pagaanin ang mood ng isa’t isa.

Tinigil ko muna yung pagaayos ng decorations para maayos yung mood niya. Eh siyempre in-on na niya ulit yung kalan at inumpisahan magluto ulit. Ako naman, nandun lang sa likod niya, sinusundan siya.

Natural. Alam ko na yung unang linya niya.

“Kurt Navarro ano ba. Wag ka nga sunud ng sunod.”

Para nga siyang si mama eh. Tuwing naiirita o nagagalit tinatawag niya ko sa buo kong pangalan.

Naghahalo siya nung nandun lang ako sa likod niyya tapos nakalapat yung baba ko sa may balikat niya. Siyempre, inaalis niya, pero ilalagay ko ulit.

“Kurt pag ikaw natalansikan…”
“Bati na muna tayo?”
“Bakit, magkagalit tayo?”

At sa di inaasahang pagkakataon—

“Kurt—”

Smack.

SH*T.

Nanlaki yung mga mata naming dalawa. Agad na naghiwalay yung mga labi namin. Basta. Ang bilis ng pangyayare, daig pa si Sonic the Hedgehog. Hindi ko nga alam kung paano nadikit yung labi ko sa labi niya.

Basta.

Basta ganun lang.

Nakakatawa dahil pareho kaming na-pipe ng ilang segundo, saka siya naghugas ng kamay tapos pinunasan niya yung labi ko. Nagulat ako sa ginawa niya—at nawalan talaga akong sasabihin sa bilis ng pangyayare.

Inalis ko yung kamay niyang minumudmod sa labi ko na parang kawaling mamantika na pilit niyang kinukuskos.

“Wala kang naramdaman, tama?”
“Baliw, paa ko lang yung namanhid. A—ano yun?!”
“Anong ano yun?!”

Nagtitigan lang kami sa mata. At sa ilang taon na nakasama ko si April na kaming dalawa lang sa isang lugar…

Ngayon lang ako nakaramdam ng sobrang kaba.

“Ikaw kasi. Ang gulu-gulo mo. Basta, sabihin mo kay May, wala yun.”
“Bakit ko sasabihin kay May?”
“Eh diba, kung saka-sakali… FIRST MO YUN?!”

GAAAAA!!! Gusto ko na lang magwala nung nagising ako sa katotohanan. OO NGA! ANAK NAMAN NG ASDFGHJKL YAN EH! First—FIRST KO YUN?!

“Hindeee!!! Ang aking birhen na mga labi!!!”

Natawa si April nung sinabi ko yun tapos bumalik na siya sa pagluluto. At ako, nagpapanic sa loob loob ko dahil sa nangyare. Oo, alam ko namang balewala lang yun kay April dahil hindi naman yun yung unang beses niya… PERO AKO?! Eh sinasave ko yun para sa unang girlfriend ko eh!!!

“Kasalanan mo to! Ninakaw mo ang pagkabirhen ng aking mga matatamis na labi!”
“Excuse me! Bitawan mo nga yang kutsilyo at baka lumipad yan at mapatay ako ng tuluyan sa pagkakasalang pagnanakaw.”

Natawa kaming dalawa. At sa isang iglap, nawala yung tensyon.

“Happy birthday. Regalo ko na yun sayo.”
“Tumahimik ka nga April Clarysse.”

Hindi tulad ng dati na biglang gumagaan lang yung mood niya dahil sa pagsunud-sunod ko, ngayon, gumaan yung mood niya dahil sa—hindi ko alam at ayokong isipin na yun nga—makapang-asar lang. Bumalik ako sa pagaayos ng decorations, habang si April nagumpisang magkwento ng mga kung anu-ano.

Ewan ko pero sa lahat ng galaw ko, nasa isip ko yung nangyare…

Pero hindi tulad ng kanina, nakaslow-mo na lahat sa utak ko. Nakita ko kung paano nanlaki yung mga mata niya nung nagdikit ng sobrang bilis yung mga labi namin, kung paano naghiwalay, at kung paano kami parehong na-pipe matapos nun.

Gusto kong maalis sa utak ko pero… Hindi. Kahit anong gawin ko, andun pa rin. Minsan nahuhuli ko yung sarili kong napapatingin kay April at kung naiisip ba niya yung kanina pero… Mukha kasing wala lang sa kanya.

Dumating si ate Natasha na may dalang sangkatutak na malunggay at biscuit. Ewan ko nga ba kung saan galing yung biscuit. Si Louise, dumerecho agad sa kwarto para manood ulit ng tv. Mga trenta minuto pagkatapos dumating na si Dan dala-dala yung mga inumin.

Kumain na kami ng dinner na sabay-sabay. Nagkwentuhan lang si April at si ate Natasha habang nag-mamagic sing kasama ni Louise. Si Dan, ayun, nagcocomputer. Ako?

Hindi ko parin matanggal sa isip ko yung nangyare.

Kung may kabanata man sa buhay ko ang hindi ko malilimutan, siguro eto yun.



End of chapter siete.

CHAPTER 8
[Squash Stalker]

Nagumpisa na ang December, pero yun parin ang nasa isip ko.

Naglakas loob ako na itext si May para yayain siyang lumabas. Ayoko talagang may bumabagabag sa isip ko tulad nito. Pero sa totoo lang…

Kinkilabutan talaga ako pag naiisip ko yun.

Tumataas yung balahibo ko sabay napapakanta ng okatokat ng parokya. Pumayag naman si May na makipagkita sa kin. Siyempre, inasar ako agad ni April nung sabay kami umuwi at kaka-oo lang sa kin ni May.

“Ikaw ah! Jumajaporms ka na!”
“Sabihin mo lagi na lang ako humihingi ng tulong sayo.”
“Matanong ko lang, bakit mo naisipang yayain bigla si May magdate?”

Napatingin ako sa kanya—tapos derecho sa labi yung tingin ng mga mata…

Sabay iwas.

Anak naman ng tofu yan eh. Nababaliw na talaga ako.

“Wala lang. Para makilala ko pa siya.”
“Talagaaaaa?”
“Hay tumigil ka nga jan.”

Unang bumaba si April as usual. Habang ako, pinapalo ko yung ulo ko para tumilapon yung alaalang yun kasama ng utak ko. Ano baaaaa!!! Una sa lahat, hindi magandang yun ang nasa utak ko… Pangalawa…

Bale wala lang naman yun kay Abril.

Kung paulit-ulit ko tong iisipin, hindi talaga tama. Kailangan na to tigilan.

Sinundo ko si May dun sa school nila. Siyempre, tinutukso siya ng mga kasamahan niya.

“Naabala ba kita?”
“Ano ka ba. Ako nga yung nagyaya eh.”
“San tayo?”
“Hindi talaga kasi ako magaling sa mga date date. Pero, gusto mo sa may mega mall?”
“Ayos lang. Kahit san.”

So yun. Nagcommute kaming dalawa papuntang megamall. Eh ano pa nga ba, eh di gastos ko lahat. Kahit pinipilit niyang magbayad, lagi kong sinasabi na ako na lang. Hindi kasi pride chicken ang paborito kong pagkain.

Nakatulog lang si May sa byahe. Mukhang pagod na pagod. Ako naman, inabuso ko na yung pagkakataon na matitigan yung natutulog niyang mukha. Walang duda yung pagkaanghel niya.

Pagdating namin ng SM, nagyaya na ako agad kumain. At dahil sinabi sa kin ni April dati na mahilig siya sa pizza, dinala ko siya sa pizza hut.

Umupo kami saka nagorder tapos hinintay na lang namin yung mga order namin. Habang naghihintay ng order, nagusap muna kami tungkol sa nangyare sa kanya nung araw na yun.

“Nasa school kami kasi ginagawa namin yung paper namin.”
“Nakaistorbo ako, sorry.”
“Ayos lang. Kailangan ko din naman ng pahinga.”
“Bukod ba sa kin… May nanliligaw pa ba sayo?”
“Merong gusto manligaw… Pero hindi ko inentertain.”
“Kaya… Ako lang?”

Tumungo siya.

Napangiti ako nung tumungo siya. Sumaya ako natural, parang tumaas pa nga yung tingin ko. Hahaha. Kaya ikaw, Kurt… Tigilan mo na ang pagiisip at ifocus mo ang sarili mo sa panliligaw mo kay May.

Dumating na yung order naming pizza. Nagulat nga siya dahil dalawa lang naman kami at mukhang napadami ata ako ng inorder. Sabi ko itatake-out ko na lang yung iba para sa mga kapatid ko, o kung gusto niya, magtake-out din siya.

“Maiba, kamusta na kayo ni April?”
“Kami? Ayos lang naman kami, bat mo naitanong?”
“Wala naman.”
“Sila ni Red, mukhang ayos naman sila.”

Ngumiti si May sabay subo ng pizzang hawak niya. Ang cute niya eh no? Kahit pagsubo cute din eh.

Pagkatapos namin kumain, pumunta kami sa movie house. Romantic comedy yung pinanood namin. Wala, natawa lang siya dahil nakakatawa naman talaga. Pero hindi kami naguusap, tahimik lang kami.

Dumating sa eksenang hinalikan nung lalake yung babae—

“AAAAAGGGGGH!!!”

Nagulat ata lahat ng tao sa sinehan, pati yung mga janitor na nakikinood lang. Napatingin lahat sa kin na mistulang horror film yung pinapanood ko.

“Kurt, ayos ka lang?”
“Oo. M—may dumaan lang na ipis. Ata…”

Nakakahiya yung rason ko, pero wala na akong maisip na ibang rason. Ano, sasabihin kong nagulat ako dahil naghalikan yung babae at yung lalake? Baka ipasuot ako ng puting bestida tapos itali yung kamay ko sabay derecho sa mental eh.

Paglabas ng sinehan, nagrason ako agad na pesteng ipis nakakahiya tuloy blah blah blah. Natawa lang si May saka sinabing ayos lang yun. Sa loob loob ko…

HINDI AYOS YUN!!!

Gusto ko ngang kalimutan yung ha—ha—ha—li—(insert last letter here) na yun tapos manonood kami ng naghahalikan?! Tapos may dadaan sa harap ko na naghahalikan?! Tapos yung kanta sa karaoke eh KISS ME?! Tapos may makikita akong cashier na KISSES ang pangalan na kumakain ng KISSES CHOCOLATE?!

“Kurt, ayos ka lang ba? Para kang mahihimatay…”
“Hindi ayos lang ako. S—sorry ah. Mukhang naparami ata ako ng pagkain na pizza.”
“Ayos lang yun.”
“April—este—May, saan mo gustong pumunta susunod?”

Napatingin lang sa kin si May. Gusto ko balatan yung sarili ko ng buhay tapos lalangoy sa dagat at ipapakain yung sarili ko sa pating. Pag nabuhay pa rin ako, saka ako magaaleluya. Bawas pogi points yung sinabi ko JAHE.

“Iniisip mo si April no?”
“Hindi no.”
“Alam mo, nagtataka talaga ako kung bakit hindi ka naiinlove sa kanya.”
“Normal lang naman ang hindi ako mainlove sa kanya.”
“Bakit?”

Kaya mo yan Kurt. Banatan mo na.

“Eh kasi in love na ko sayo.”

Nagbukas ang pinto ng langit at nabawi ko ang aking dangal. Woo! Yes! Kahit corny, at least nasabi ko ng derechahan na siya talaga ang gusto ko. Yehes naman. Dats ma mehn! Natawa si May sa nasabi ko sabay palo sa braso ko. Bakit nga ba ganon lahat ng kakilala kong babae? Namamalo sa braso pag natatawa o may nasabi akong kakornihan?

“Ang corny mo!”
“T—totoo naman eh!”
“Haynako Kurt. Mmm, gabi na. Tingin ko kailangan ko na umuwi. Sabi ko kay papa sunduin ako.”
“Talaga bang hindi kita pwede ihatid sa inyo?”
“Hindi eh…”
“Eh kung tanungin ko kaya yung mga magulang mo kung pwede manligaw?”
“Next time na siguro.”

Eh siyempre kung saka-sakaling sasagutin niya ko, gusto ko naman maging legal kami. Tiningnan niya yung cellphone niya tapos nagumpisa na siyang magpaalam sa kin.

“Thank you sa lahat okay?”
“May…”
“Mmm?”
“May tanong lang ako.”
“Ano yun?”
“May pag-asa ba talaga ako…”

Ngumiti lang siya, tapos hinawakan niya yung braso ko at… hinalikan niya ko sa cheeks.

“Oo. Meron. S—sige… Bye!”

Unti-unting nawala si May sa paningin ko. Napahawak ako sa mga pisngi ko at napangiti. Ang problema lang—bakit hindi ko parin nakakalimutan yung nangyare nung birthday ko?!

Palabas narin sana ako ng gate nung parang…

Parang nakita ko si April.

Sinundan ko yung babaeng nakajacket na maroon. Ang nakakatawa, mukhang alam niyang sinusundan ko siya kaya napapabilis yung lakad niya. Walang duda, si April nga to.

“Abrilata!”

Pero hindi siya tumingin. Aba’t nakipaghabulan pa! Mukha tuloy akong mamamatay tao sa ginagawa ko, buti na lang hindi ako nakaitim. Nung nahuli ko yung mga braso niya habang hinihingal, hinarap ko yung mukha niya.

Mata—check.
Tenga—check.
Ilong—check.
Labi…

Tumigil ka.

“At bat mo ko sinusundan?”
“H—hindi kaya!”
“Eh bakit ka andito?”
“Masamang mamasyal?”
“Eh bat ka tumakbo nung hinahabol kita?”
“E—ewan ko. Parang feel ko lang tumakbo.”
“Aysows.”

Napatingin ako sa kanya ng masama pero nakangiti  parin. WAHAHAHA.

“Jelly ka no?”
“H—hindi no!”
“Woo! Nagseselos ang kalabasa!”
“H—hindi nga sabi eh! Bitawan mo nga ako!”
“Eh bat mo nga ako sinusundan?!”

Natahimik si April tapos hinawakan niya yung strap ng bag niya.

“Concerned lang kasi ako kay May…”
“Kay May talaga?”
“Oo. Wag ka nga feelingero.”
“Weh. Baka naman concerned ka na baka sagutin niya na ko?”
“Tumahimik ka nga! Nonsense yang pinagsasasabi mo.”
“Nonsense? Baka naman hindi mo makalimutan yung halik ko?”
“Ugh! Kapaaaaal!!!”
“In love na sa kin ang kalabasa nooooo?”
“Eh kung itorta kaya kita?!”

Nakasalubong yung mga kilay at nakalobo yung mga pisngi niya habang nakasimangot siya. Hahaha. Sa haba ng panahon na pagkakakilala ko sa kanya, alam ko yung ganitong itsura niya. Yung itsurang guilty na ‘oo na fine totoo yung sinasabi mo’ na mukha.

Tawa lang ako ng tawa hanggang sa narealize ko…

Na kung totoo nga yung mga sinasabi ko…

Eh di…

Hindi kami nakapagsalita pareho. Unti-unting nagfade yung tawa ko dahil alam naming pareho na nasa gitna kami ng isang awkward na sitwasyon. Nilagay ko sa bulsa yung mga kamay ko tapos napatingin naman siya sa ibang lugar. Kumuha ako ng lakas ng loob sa pag-ehem ko, tapos saka ko siya inakbayan.

Tingin ko, mas tama kung hindi ko na uungkatin yung mga sinabi ko kanina.

“Gusto mo na umuwi?”
“Tingin ko. Pagod na ko eh.”
“So, stinalk mo nga ako?”
“Oo na oo na. Gusto ko lang naman makita kung… Kung pano ka makipagdate. Tsaka isa pa… Diba… Sabi mo dapat andun ako sa tabi mo kung tatanungin mo na si May kung pwede mo na siya maging girlfriend?”
“Ano ka ba. Itetext naman kita pag ganon eh.”
“Na—nakita ko ngang… Hinalikan ka niya eh. Sinabihan mo pa na sa kanya ka lang maiinlove…”

Natahimik ako, at nakaramdam ng kaba. Bigla kong namalayan na nakaakbay ako sa kanya at—teka. Anong masama kung nakaakbay ako sa kanya?! Eh siyempre, bespren ko to eh. Matagal ko na to inaakbayan…

Bakit ba ako nagkakaganito?!

“S—sa cheeks lang naman yun.”
“Oo nga. Nakita ko.”

Natahimik kaming dalawa ULIT. Hindi ko nga alam kung bakit parang nangangatog yung braso ko at hindi ko alam kung paano ko tatanggalin yung pagakbay ko sa kanya.

Naglakad kami papuntang Robinsons tapos sumakay ng bus. Siyempre, tabi kami. Sumandal siya sa may balikat ko, at sa di inaasahang pangyayare eh kinabahan talaga ako na parang may nangingitlog na dinosaur sa katawan ko.

Nakakabaliw. Ngayon ko lang kasi to naramdaman. Pero sa totoo lang, ayokong magbakasakali na yung nararamdaman ko eh yung isang salita, isang syllable, may apat na letra na dalawa yung consonants at dalawang vowels.

Natawa ako ng onti.

“Bakit ka natawa?”
“Wala. Matulog ka na lang.”
“Sige…”
“Teka, April…”
“Mmm?”
“G—gusto mo bang makipagdate sa kin?”

Akala ko babangon siya, pero hindi. Nanatili siyang nakasandal sa balikat ko. Pinagdasal kong tulog na siya, pero alam ko namang hindi dahil nakasagot pa siya.

“W—wala akong gusto sayo ah. Wag kang magfeeling.”
“Wala naman akong sinasabi na may gusto ka sa kin. Defensive ka masyado.”
“Kung ayaw mo di wag—”
“Sinong nagsabing ayaw ko?! Baliw ka. Anong klase? Romantic dinner?”
“Paano magiging romantic dinner eh walang romance?”
“Eh di… lagyan natin… Problema ba yun?”

Natahimik na kami, tas nakatulog na siya.



End of chapter ocho.


CHAPTER 9
[Merry]

Pagkatapos ng araw na yun, nag-iba na ang lahat. Paanong hindi?! Eh sobrang busy. Parang isang beses ko lang nakatext si May, at si April minsanan ko na lang nasasabayan pag-uwi dahil hindi na niya ako nahihintay sa mga panggabi kong klase. Yung minsan pa yun eh laging kasama si June. Kung hindi si June, si Red.

Isa lang siguro yung hindi nagbago…

Yung nangingitlog na dinosaur sa chan ko sa tuwing naiisip ko si April.

Ewan ko ba kung bakit naging ganito. In love na ba ko?! Eto na ba yun?! Minsan kapag natutunganga ako, binubuksan ko yung laptop ko para tingnan yung mga picture naming dalawa. Minsan naman nahuhuli ko yung sarili kong sinusulat yung pangalan niya! Sinusunog ko nga yung mga papel dahil alam kong tukso ang abot ko kay Dan at kay ate Natasha. Eh, ewan ko ba.

Hindi ko nga alam kung bakit nagtataka ako. Para bang kung ituring ko yung nararamdaman ko eh incest o  bestiality o homo. In short, lahat ng hindi tanggap ng iba (hindi ko sinasabi lahat ah) eh BAWAL yung nararamdaman ko. Siguro dahil ang turing ko sa kanya eh kapatid na tatay na nanay na anak na tito na tita na lolo na lola na bespren na alaga na higaan na laptop at kung anu-ano pang bagay…

Para bang…

Si April na ang mundo kosdkaspdfjafnasfnkldfjsldfhsfnsldflsk! GAAAAA! Ano ba tong pinagsasasabi ko. Ano bang drugs ang accidentally kong nahithit at bat ako nagkakaganito?!

Naalala ko yung sinabi kong date kay April. Ano ako, namamangka sa dalawang dagat?! Tsk. Mali eh. Kung sabagay, trip trip lang naman siguro yung “date” namin kuno ni April at hindi niya yun seseryosohin.

Tiningnan ko yung kalendaryo. Pagkatapos na lang siguro ng lantern parade namin ko iimbitahan si April. Kung sabagay, busy talaga kami sa pagaasikaso nung lincha naming lantern.

Napahiga ako sa kama, sabay text kay May tutal may natitira pa naman akong load. Sana nga lang, may load siya.

Pwede mo ba ko samahan na bumili ng regalo para kay Abrilata? Kung okay lang naman.

Natuwa naman ako nung nagvibrate yung phone ko maya-maya.

Oo naman. San tayo meet?

Naligo ako, tapos umalis na ko ng bahay. Tinext ko siya na sa sta.lu na llang kaming dalawa, at sana wag niya sabihin kay April na bibilhan ko nga siya.

Nung nagmeet na kami, sa department store agad kaming pumunta. Ewan ko nga ba kung bakit natagalan akong pumili ng ireregalo para sa kanya. Eh usually naman isang bunutan lang yung pagpili ko ng regalo para sa babaeng yun.

“Shirt kaya? O kaya, belt? Stockings?”
“Marami na siyang ganon eh.”
“Friendship bracelet kaya?”
“Hindi kami mahilig sa ganon eh.”
“Keychain?”
“Hmmm…”
“Tingin ko naman kahit anong galing sayo matutuwa siya.”

Tiningnan ko si May. Sumagi sa isip ko na ‘siya yung gusto ko’. Lahat ng gusto ko na kay May na. Maganda, cute, demure, hindi maingay, approachable at pinipili yung mga sinasabi. Kabaligtaran halos ni April na pranka at maingay, may pagkaisip-bata at clumsy pati. Eh bat ko pa to papakawalan?

Kung ano man tong nararamdaman ko, tingin ko dapat ko to pigilan. Tutal, alam ko namang mas mabibigyan ni Red ng maginahawang buhay si April. Isa pa, lahat ng hindi ko kayang mabigay sa kanya, alam kong mabibigay ni Red. Pareho pa sila ng hilig mula sa wrestling hanggang sa mga pagkanta.

“Ayos ka lang?”
“Oo naman.”

Binili ko yung keychain na may babae. Actually may partner yun na lalake, pero yung babae lang yung binili ko. Bumili na lang ako ng paper bag tapos nilagay ko na sa loob ng bag.

“Ikaw, anong gusto mo?”
“Ha?”
“Anong gusto mong regalo?”
“Ayos lang naman.”
“I insist. Ano?”
“Mmm… Ewan ko eh. Siguro magikot-ikot muna tayo tapos may nakita kong magugustuhan ko, sasabihin ko sayo.”

Nagikot-ikot kaming dalawa. Nakapagusap na kami tungkol sa maraming bagay pero hindi parin siya nakakapili ng gusto niya. Napatingin na rin ako sa paligid, pero wala akong maibigay na tingin ko babagay talaga sa kanya.

“Siguro dapat isorpresa na lang kita.”
“Allergic ako sa mababalahibong bagay, kaya wag mo kong regaluhan ng teddy bear na mabalahibo.”
“Sayang, balak ko pa naman.”

Natawa kaming dalawa, pero yun nga yung nasa isip ko eh. Ang saklap na hindi ko mararanasan ang bigyan si May ng teddy bear.

“Ay, samahan mo ko bumili ng strings para sa gitara ko.”
“Sige.”

Pumunta kami dun sa music shop tapos bumili siya nung strings. Kasunod nun, pumunta kaming bookstore. May tinitingnan siyang libro na tingin ko gusto niya.

“Mahilig ka talaga magbasa ng libro no?”
“Oo eh.”
“Anu-ano?”
“Halos lahat. Mapanovels o textbooks.”
“Ano yang tinitingnan mo?”
“Five People You Meet in Heaven. Nabasa ko naman na to kasi humiram ako sa isang kakilala. Pero parang gusto ko ulit basahin.”
“Gusto mo?”
“Ay hindi na. Tara, uwi na tayo?”

Nabigyan niya ko ng ideya kung anong ireregalo ko sa kanya. Nung dapat ay pauwi na kami, sabi ko magwawashroom lang ako. Pero ang totoo, binili ko yung regalo para sa kanya, nilagay ko sa paper bag sabay tago sa bag ko.

Nung lantern parade, nagkita kami ni April nung umaga. Ilang araw na rin lang bago magpasko. Dala-dala ko yung regalo ko para sa kanya, balak ko sanang ibigay. Kaso, biglang dumating si Red.

“Andito ka na pala.”

Hinalikan ni April si Red sa cheeks. At oo, malamang sa malamang, nagselos ako. Hinayupak nga dahil ngayon ko lang naramdaman to sa loob ng maraming taon naming pagsasama.

“Para pala sayo.”

Napangiti si April dun sa paper bag na bigay ni Red. Binuksan nga niya agad eh, at ang lumabas ay isang dress—isang dress na parang isang yarda lang ata na hindi ko papayagan na isuot niya yun. Dahil kilala ko April, alam kong magugustuhan niya yung regalong yun. Hindi nga niya mabitawan yung paper bag eh.

“OMG! Ang ganda! Salamat Red!”
“Wala yun. Para naman sayo eh.”
“Eto pala, regalo ko, para sayo.”

Ayos, nagexchange gift sila sa harap ko. Isang magandang dress para kay April, at isang relo para kay Red. Napabackward tuloy ako sa balak kong ibigay na regalo. Siguro, isisingit ko na lang sa bag niya maya-maya.

Nung nakaalis na si Red, naglakad lakad kami ni April. Marami namang tao nung mga panahong yun. Isa pa, wala akong balak alisin yung record ko na hindi umattend ng lantern parade naming kahit pa graduating na ko.

“Pumunta lang siya dito para ibigay yang bathrobe na yan sayo?”
“Shunge. Hindi to bathrobe.”
“Nga pala… Paki… Bigay naman to kay May.”

Inabot ko yung regalo ko para kay May, yung libro nga na sinasabi niyang gusto niya ulit basahin.

“Ano to?”
“Secret. Bastaaaaa.”

Natahamik siya saka ko napagtanto na nakatingin siya sa kin.

“B—bakit?”
“Wala. Eto, regalo sayo ni May.”

Binuksan ko at yun. Nakita ko nga na isang polo, yung polo na matagal kong tinitigan nung namasyal kami. Siguro nasense ni May na gusto ko yung polo na yun kaya niya binili. Hahaha. I wonder kung sinabi niyang magwawashroom siya pero sa totoo lang eh binili niya tong regalong to. Hahaha. Natawa naman ako sa ideyang yun.

“Bat ka natawa?”
“Wala. Eto kasi yung gusto kong polo.”
“Aaaaahhhhh…”

Matagal kaming natahimik habang naglalakad. Nung naisipan ko na umalis dahil nailagay ko naman na yung regalo ko para sa kanya kanina sa bag, nagpaalam na ko sa kanya.

“Alis na ko.”
“Grabe ka. Graduating ka na nga’t lahat eh hindi ka pa din manonood ng lantern parade.”
“Mas masarap matulog.”
“Ang boring mo talaga, kahit kailan.”
“Sige, enjoy ka ha?”
“T—teka.”
“Bakit?”

Tiningnan lang niya ko ng matagal. Napalunok tuloy ako ng laway dahil sa mga tingin niyang yun na parang susunggaban na lang ako.

“Huy! Ayos ka lang?”
“Wala ka bang nakakalimutan?”
“Alin?”
“Peste ka.”

Nagulat na lang ako nung nagbato siya bigla sa kin ng isang nakabalot na bagay.

“Ano to?”
“Bomba yan. Bomba na pagbukas mo eh sasabog ka!”
“O, bat ka galit?”
“Bahala ka nga jan. Nagkaron ka lang ng… ng… ng babae nakalimutan mo na ko. Bleh!”

Tumakbo si April palayo sa kin. Wala din naman akong balak siyang habulin dahil alam kong nagtatampururot yun tungkol sa isang bagay na tingin ko eh alam ko. Nagtext ako sa kanya para naman hindi siya tuluyang magtampo sa kin sa pagkakaakalang nakalimutan ko siya o ano.

Hoy tinapakang kalabasa. Wag ka na magtampo. Nilagay ko sa bag mo yung regalo ko sayo. Eh siyempre, kesa naman ibigay ko yan sayo ng harapan at madisappoint ka na hindi isang bathrobe ang bigay ko sayo, siningit ko na lang sa bag mo. Sorry ah? Wag ka na magalit. Hahaha. Yabow.

Tapos umuwi na ko ng bahay.

Nakatulog lang ako dahil nakagawian ko na ang matulog tuwing lantern parade. Bago pa man matapos ang araw, nakatanggap ako ng text galing sa kanya.

HAHAHAHAHA. NAKAKATAWA TALAGA ANG MGA UTAK NATIN EH NO? Binuksan mo na ba yung regalo ko para sayo? Walangya. Magkadugtong lang siguro talaga ang mga utak natin. BTW, di na ako galit. Tingin ko nga, lalo pa ko sumaya. Yabow din. Matulog ka na.

Nacurious ako sa mga text ni April kaya kinuha ko agad yung regalo niya para sa kin. Tuwing pasko kasi, yun yung huli kong binubuksan. Pero hindi ko na mahintay ang Decmber 24 para buksan yun.

Pagbukas ko, natawa na lang ako.

Naisip ko, mapaglaro talaga ang mundo. Dati naman, hindi kami nagkakaganito. Normal lang yung mga nangyayare sa min. Walang ibang kahulugan lahat ng ginagawa namin pero ngayon… Ngayon na kumbaga sa isang kwento eh dumating na ang ‘climax’ ng mga buhay namin… Biglang ganto na tipong ang sarap na lang tumawa.

Sinabit ko yung keychain na regalo niya sa kin. Yung lalakeng version ng keychain na regalo ko sa kanya.



End of chapter nuwebe.
CHAPTER 10
[Peelings]

Kakabalik ko lang galing school eh dinagsa na kami sa dami ng requirements. Konting tiis na lang, gagraduate narin naman na ko. WOO! DEN AY WILL BE FREE POREBERMOR! Ayos lang dahil kumikita naman ako kaya nakakapagipon din ako.

Gumimik kami ng mga kaibigan kong Arki. Benta nga’t wlo kami sa barkada pero dalawa lang kaming walang partner. Yung isa, may balak pa atang magseminaryo pagkatapos. Maghintay hintay lang sila. Sasagutin din ako ni May kapag ready na siya. Hindi naman ako nagmamadali eh.

Bumalik ako sa dati kong buhay. Yung sobrang busy na buhay na tipong arki lang ang buhay ko. Sa dulo ng araw, magmeemeet kami ni April sa college nila. Pero dahil bagong taon, isa ata sa mga new year’s resolution ni Red ay ang sunduin si April araw-araw. Nairita na nga ako kaya isang araw, hindi na lang ako sumabay, hindi na lang nagpakita at nagrason na marami pa akong ginagawa.

Kung tatanungin niyo ako kung anong nangyayare sa min ni May…

Ayon. Magkatext, magkachat—lahat na. Pero yung sa personal, hindi. Busy din kasi siya dahil parte ata siya ng theater achuchu nila sa school nila.

Naging matamlay ata yung January ko kung tutuusin. Walang lovelife, walang flirtlife at higit sa lahat, walang kalabasalife. Nagkulang nga ata ako sa vitamin A, literal, dahil tumaas nanaman ang grado ko kaya kailangan ko ipagawa yung glasses ko.

Nagulat ako nung isang araw na sinorpresa ako ni April sa bahay. Nakabihis siya, hindi naman bihis na bihis pero yung simpleng April lang. Eh kakagising ko lang nun at hindi pa ko nakakapagtooth brush o ano. Eto namang si ate Natasha, hindi man lang sinabi sa kin na si April yun.

“Bat ka andito?”

Sabay hikab.

“Tara, labas tayo.”
“Nagtitipid ako eh. Sa susunod na lang. Pwede ka dito, gusto mo nood tayo? May bagong download si Dan. Pwede tayong manood.”
“Sige…”

Naligo’t nagbihis naman ako ng matino-tino alang-alang sa bihis kong bespren. Saka ako naglabas ng pagkain, naglatag ng banig at nanood kaming apat, ako, si ate Natasha, si Dan at siya ng kakadownload lang na movie na nilagay ni Dan sa dvd.

Tawa kaming tawang tatlo. Ang napansin ko, si April, napapatawa pero hindi yung dating tawa na tawa niya. Basta, parang may matinding problema. Tingin ko, kailangan ko na siguro siyang kausapin na kaming dalawa lang.

Pagkatapos ng movie, naglunch kaming apat. Tinulungan niya ko maghugas ng pinggan habang nagkwekwentuhan kaming dalawa. Matapos ang hugasin, saka ko siya niyaya maglakad-lakad. Hindi naman niya yun tinanggihan, hobby niya yun eh.

“Ang tahimik mo ata? May problema ba?”
“Wala naman.”
“Eh bat parang kanina ka pa malungkot? Wag kang magtangkang magtago ng sikreto sa kin.”
“May… May aaminin sana ako sayo.”
“Ha? Alin?”

Napatigil kaming dalawa sa gitna ng daan. Hawak hawak lang niya yung bag niya na hindi mapakali na ewan ko.

“W—wag na nga.”
“Alin nga? Ngayon ka pa ba magtatago ng sikreto sa kin?”
“Ano kasi…”
“Ano?”
“Never mind.”
“April, halata naman sayo na may problema ka eh.”
“Uhm… Sasabihin ko na lang siguro sa date natin?”

Nung sinabi niyang ‘date’, nagatubili na ko. Hindi ko alam pero, siguro nakatulong nga yung pagiging busy ko nung January kaya natauhan na ako na mali na ituloy ko yung nararamdaman ko para kay April. Siguro dahil lang sa halik kaya nagkaron ako ng infatuation sa kanya, pero mali eh. Kung si April, dapat si April lang. Kaso alam ko sa sarili ko na may nililigawan ako, si May.

“Ha? Tinotoo mo yun?”

Tumawa ako para magkaron siya ng hint na hindi ko naman talaga yun sineryoso. Nakita ko yung unang reaksyon niya, na malungkot pero maya-maya nakitawa na rin siya na tumatawa tapos hinampas niya ko ng bag.

“Walangya kang talong ka! Pinaasa mo ko dun ah!”
“Umasa ka naman ugok?!”

Pinalo palo lang niya ko ng bag habang tumatawa. Tapos saka kami umuwi sa bahay. Kagulat lang nung bigla siyang nagpaalam na.

“Sige, alis na ko.”
“Weh?! Alis ka na?! Ang bilis naman!”
“Birthday pala ni May next week. May plano kaming surprise para sa kanya. At alam kong gusto mong sumama.”
“Oo naman! Kailan ulit?”
“Sa Feb 10, pero yung party sa 14. Ano, game ka?”
“Valentines?”
“Ayos yun. Para instant date.”
“Pano si Red?”
“Buong Rainbow imbitado. Naging close na rin kami sa kanila eh.”
“Asahan mo, andun ako.”
“Sige. Bye talong!”
“Teka, ayaw mo magpahatid?”
“Hindi na no. Bye!”

Hindi ako sanay dahil kadalasan naman nagpapahatid yun hanggang sa may service. Hindi niya ko tinatantanan hanggat hindi niya ko hinahatid.

Napahiga ako sa kama habang minumura ko yung sarili ko. Alam ko naman sa sarili kong may gusto na ko sa kanya—OO. MAY GUSTO NA KO SA KANYA.—Pero pinipigilan ko na matuluyan ako. Una dahil ayokong mahalo yung feelings ko para sa kanya sa feelings ko para kay May. Pangalawa, ayokong umepal sa buhay niya na sa isang iglap, sa loob ng madaming taong pagkakakilala ko sa kanya eh bigla ko na lang siya nagustuhan. Pangatlo, may Red siya, anong panama ko? Pangapat, nakakatakot umamin at mawala na lang sa isang iglap yung naumpisahan naming pagkakaibigan.

Nakakatulong din ang paglista sa mga problema para matauhan kang HINDI NGA PWEDE. Posible, pero hindi pwede.

Dumating ang February 14. Pumunta ako sa condo ni July. Konti lang naman imbitado, yung banda ni Red, sila-sila, tapos mga dalawa o tatlo na hindi ko pa nakikita.

“Sakto, anjan ka na!”

Nagulat ako nung pinuntahan ako ni June. Nagbigay siya sa kin ng bouquet at ng teddy bear. Wala naman akong ideya kung anong gagawin ko dun.

“T—teka? Para san to?!”
“Ibibigay mo kay May yan baliw.”
“Ha?! Eh allergic kaya yun sa teddy bear.”
“Shunge. Sa mga mababalahibong bagay oo. Eh hindi naman mabalahibo yan eh. Go na! Star ka na nga eh. Dali na! Tsaka, gusto mo tanungin mo na rin siya kung pwede mo narin siya maging girlfriend?”

Napatigil ako.

Kung sabagay. Malaki ang chansa na um-oo sa kin si May ngayon. Napatingin ako kay April na nakatingin din sa kin at naghihintay ng sagot. Katabi niya si Red nung mga panahong yun.

“Bahala na siguro.”

Dumating si May na nakablind fold. Nakangiti siya, pero tahimik yung buong condo. Walang duda yung ganda niya sa suot niyang blue na bestida, litaw na litaw yung puti. Bagay pati sa brown niyang buhok. Pagkatanggal ng takip sa mata niya, sabay-sabay kaming naghappy birthday. Saka ko na binigay yung teddy bear at yung bouquet na hawak ko.

“Itanong mo na tol! Kaya mo yan!”

Nagsigawan lahat ng tao sa loob. Nakakatawa dahil kahit yung mga taong hindi ko kakilala eh humihiyaw para sa kin. Nagtatawanan lahat, at hinihintay yung tanong ko—kahit si April.

“A—anong itatanong mo?”

Ngumiti si May, at napangiti din naman ako.

Buntong hininga.

“Ano…”
“Ano?”
“G—gu—gutom ka na ba?”

Nagtawanan lahat ng tao sa loob saka kami kumain. Hinalikan ako ni May sa cheeks, na lalong naghiyawan lalo lahat. Saka ko kinuhanan ng pagkain si May tapos nagusap lang kami dun sa may table.

Kalat-kalat lahat ng tao sa condo ni July. Malaki naman eh, kaya ayos lang. May pinapatugtog na party songs, kaya nagsasayawan yung iba sa may kama at sa sahig. Nagiinuman naman yung iba. Pero kaming dalawa ni May, nagkwekwentuhan lang. Nagsorry ako kung bakit hanggang text lang ako dahil ang dami kong ginagawa sa Arki, at siya din nagsorry sa kin dahil sa mga gawain niya sa school. Hindi tuloy kami nagkakatugma ng sched.

Sa gitna ng paguusap namin, hinanap ng mga mata ko si April.

Nakita ko siyang nakikipagusap kay Red, at mukha naman siyang masaya.

“Uhm… Kurt?”
“Sorry. A—ano ulit yun?”
“Sabi ko, kamusta na kayo ni April.”
“Ha? Ayos naman kami. Bakit?”[/color]

Ngumiti si May.

“May aaminin ako sayo.”
“Ano?”
“Nagugustuhan na kita.”

Napangiti ako sa mga sinabi niya. Sa wakas, nagbunga narin yung—

“Pero…”
“Pero?”
“May isang bagay na mas gusto ko na alam kong higit pa sa pagkagusto ko sayo.”
“Ano yun?”
“Kayo.”
“Kami? Kami nino?”
“Siguro nasobrahan lang ako sa pagbabasa.”
“Teka, anong ibig mong sabihin?”
“Gusto ko kayo… Kayo ang magkatuluyan ni April.”

Nabigla ako sa mga sinabi niya.

BUSTED. BUSTED AKO. WAHAHAHAHAHAHAHA.

Natawa ako sa mga sinabi niya, knowing na alam kong busted ako. Pero nakangiti pa rin siya, uminom pa nga siya nung juice habang pinagmamasdan lang niya ako.

“Ayos lang. Friends parin tayo.”
“Ha?”
“Diba, binubusted mo na ko?”
“Wala akong sinabing ganyan ah. Ang sinabi ko pa nga, gusto kita eh.”
“Eh ano yung sinabi mong gusto mong magkatuluyan kami ni April?”
“Sure ka bang, walla kang nararamdaman?”

Tumawa lang ako at hindi masagot ng direcho yung tanong niya. Wala, ayoko rin naman sumagot.

“Alam mo sa totoo lang, natatakot akong pumasok sa isang relationship.”
“Bakit?”
“Nagkaron na ko ng boyfriend, at naka three years kami. Kakabreak lang namin nung May last year. Kaya nung nakilala kita, hindi pa ako ganon nakakamove on. Akala ko makakamove on ako kapag pinayagan kita manligaw, pero hindi pala. Hindi naman biro ang three years…”

Nanghinayang ako para sa kanya. Three years?! Tapos biglang nawala?!

“Pag nakikita ko kayo ni April, nakakamove on ako in a way. Nung hindi pa kita kilala, ikaw lagi yung topic niya. Hindi nga yung mga boyfriend niya eh, ikaw lagi. Tingin ko, may gusto kayo sa isa’t isa noon pa.”
“Wala talaga akong gusto kay April dati.”
“Dati?”

Siyempre nadulas ako. Bwiset. HAHA.

“A—at ngayon.”
“Hindi nga?”
“Ahm… Sh*t naman o. Wag mo sasabihin ah? Pero kasi… Oo, nagustuhan ko siya. Parang nahuhuli ko yung sarili ko na iniisip siya. Pero hindi ko alam kung dahil lang yun sa isang aksidente, o dahil alam mo na… Yung kabaliwan niya.”
“Anong aksidente?”
“Ah wala yun. Basta. Ang punto ko, baka naguguluhan lang ako sa mga nararamdaman ko ngayon. Ilang taon na kami magkasama halos lagi pero wala man lang akong naramdaman… Tapos ngayon biglang may mararamdaman ako? Hindi ba weird?”
“Lagi namang weird ang love eh.”

Yung mga susunod kong narinig galing sa kanya ay sobrang lalim na parang malulunod na ko. Nasobrahan nga siguro siya sa pagbabasa ng libro. Pero namamangha ako sa mga ideya niya. Inulit pa nga niya yung sinabi niya sa kin noon na minsan, marerealize mong hindi lang talaga ganon kung kailan mawawala na siya sayo.

“Pero, hindi pa talaga kita binubusted.”
“Benta ka May. Walang duda nagustuhan kita eh. Eh ano kung hindi pa ko busted?”
“Ituloy mo lang. Tapos, tanungin mo ko sa birthday ni April.”
“Ha?”
“Tanungin mo ko… Sa birthday ni April.”

Nagsi-alisan na lahat ng tao. Nagpaalam na kami kay July at sabay sabay na kaming umuwi. Si Red, ang dala niya eh yung motor kaya alam na niyang hindi niya makakasabay si April. Si May naman, sinundo ng tatay niya. Sa dulo, alam kong kami rin ni April ang magkakasabay pauwi.

Tahimik lang kaming dalawa habang nagcocommute nung bigla niyang binasag ang katahimikan.

“Akala ko tatanungin mo siya kung pwede mo na siya maging girlfriend eh.”

Hindi ko alam kung sasabihin ko yung tungkol sa mga napagusapan namin ni May kanina, na tingin ni May eh kami dapat ni April ang magkatuluyan at semi-busted ako.

“Hindi no. Alam ko namang hindi pa siya handa eh.”
“Magiging busy na ulit sa March. Sa wakas no, graduating na rin tayo.”
“May trabaho ka na?”
“Nagapply na ko nung may job fair sa min. Ikaw?”
“Magaaral muna ako para sa board exam. Pero may kumuha na sa kin.”
“Wow. Bigatin naman ni talong.”
“Matulog ka na nga. Gisingin kita pag malapit ka na.”

Sumandal siya sa balikat ko at natulog na. May plano ako bago kami grumaduate… Itutuloy ko yung akala niyang joke lang. Haaay. Bwisit na feelings yan o. Gusto ko balatan sarili ko.



End of chapter diyes.


CHAPTER 11
[The Date]

Bumalik ako sa dating gawi dahil hindi naman ganon naging busy ang Pebrero kumpara sa Enero ko. Patapos na rin ang Pebrero at wala paring nangyayare.

Nagkikita kami ni Abrilata tuwing Sabado, nanonood lang kami sa bahay, minsan naman nagkakape kami kung saan namin gusto. Nakakatawa dahil alam kong lumalakas yung pakiramdam ko, at nabwibwisit ako dahil dun. Gusto ko na lang siya itulak palabas ng bahay at sumigaw at tanungin na ano bang ginawa niya sa kin at hindi naman ako ganito dati. Pero anong karapatan ko?!

Nakakaasar na.

Ang galing nga dahil yung Red na yun eh umeextra na lang na parang kabute kung kailan naman puporma ako. Pag pupunta ako sa college ni April, makikita ko na may sasakyan siyang dala at ihahatid na si April sa bahay nila. Ako naman, hindi na ko magpapakita dahil makikita ko sila. Hindi ako martir ah, nababadtrip lang ako bigla kaya nagcocommute na ko pauwi.

Marso ang pinakaimpyerno sa lahat ng buwan ko ngayong taon dahil kailangan ko na tapusin yung mga dapat tapusin para makagraduate na. Sa wakas at natapos na rin ako sa pag-aaral, ang ilang taong pagaaral! Yeeeeeah! Pero alam ko naman na hindi ganon kadali ang buhay pagkatapos nito.

Umentra ang holy week, pumunta silang probinsya at kami naman, dito lang nag holy week. Eto kasing panahong to yung maaga yung holy week eh.

Nag-umpisa na ang April, at malapit na ang aming pagtatapos. Nagpagulong-gulong lang ako sa kama habang hindi alam ang gagawin. Malapit na yung graduation, yung birthday niya, at malapit ko na rin tanungin si May kung pwede ko na ba siya maging girlfriend. Naisip ko nga kung itutuloy ko pa ba yun eh alam ko namang busted din ako dahil wala naman akong ginawang katuwa-tuwa nung nakaraang buwan. Puro text lang kami tungkol sa mga nababasa niyang libro, at nagchachat tungkol kay—sino pa? Kay Abril. Eh hindi naman ako tunge para hindi ko malaman na busted nga ako.

Agh. Hindi ko na to kaya.

April, pwede ka ba sa Sabado?

Ang bilis ng pagkakatext ko. Ni hindi ko nga alam kung bakit ko yun sinabi. Tiningnan ko yung wallet ko, yung cabinet ko—at muli, ang cellphone ko.

Oo naman? Bakit?

Ako lang siguro ang lalake ang hindi makapagdesisyon ng mabilis kung gusto ko na ba tong kalabasang to o bespren pa rin. Anak naman kasi ng kamatis. Sa loob ng ilang taon eh ngayon ko lang to naramdaman?! Ang labo kaya!

Susunduin kita dyan sa inyo, mga 4. Magpaganda ka ah?

Bahala na nga. Lichugas.

Dumating ang Sabado at mas kabado pa ko na parang naririnig ko yung tibok ng puso soundeffect kapag nagtatanggalan na sa isang reality show. Humiram pa ko kay Dan ng damit, pero siyempre pantalon ko naman. Hiniram ko din yung motor ni papa nung araw na yun. Humingi ako kay ate ng dagdag na pera para makabili ng bulaklak.

Habang nagbibihis ako nung hapong yun, hindi nila ako tinigilan ng mga tanong.

“Hoi, aminin mo nga, anong meron?!”
“Kahapon ka pa hindi mapakali. Anong meron, magdedate kayo nung kamuka ni Miaka?!”
“Sinong Miaka?”
“Yung nasa Fushigi?”
“Hindi. Hindi si May yung ilalabas ko.”

Nakita kong nagtinginan si Dan at si ate Natasha. Mga lincha talaga to eh no?

“Si April?”
“Hindi nga?! May mutual understanding na kayo?!”
“Hoi! Magkakagirlfriend ka na ba? Ano, best man ako ah!”
“Flower girl ako!”
“Flower girl?! Ang tanda mo na te. Pwede ka sa taga-ayos ng flower girls. Baliw kayong dalawa, magsitigil nga kayo!”
“Impusible namang wala lang yang date na yan eh hiniram mo nga yung motor ni papa eh. Tapos ginamit mo pa yung maganda kong polo. Humingi ka pa ng dagdag pera kay ate!”
“At kung hindi si April yang idedate mo, babawiin ko talaga yan.”
“Si April ngaaa. Ang kukulet niyo ah.”

Sumigaw si ate Natasha tapos nagdrums-kuno si Dan sa mesa. Mas excited pa sila sa kin, ay ewan ko sa mga to. Isang pruweba na kinulang talaga ako sa love life kaya ganyan sila kasaya ngayong idedate ko si Abril.

“Proud ako sayo Kurt! Sa wakas, narealize mo na din na si April talaga ang gusto mooo!!!”
“Shaddap.”
“Eh si Dan nga naunahan ka pa magkagirlfriend eh, nakadalawa na nga yan.”
“Tatlo.”
“See?! Tapos ikaw, magkakagirlfriend ka na din! Sabi na nga ba eh! Sa haba haba ng alay lakad, sa Simbahan ng Antipolo din ang tuloy. I knew it! Kayo talaga ni April ang magkakatuluyan!”
“For fun lang to. Wala lang to. Para naman bago ako magkagirlfriend talaga, maidate ko man lang yung kalabasang yun.”
“Pag nagkatuluyan kayo ni April, bayaran mo kong 25K ha?”
“25K? 25 konyots gusto mo?!”
“Alam mo, masyadong maganda para sayo si May. SiApril, tamang tama lang para sayo! Sige na! Ako na sagot sa reception!”

Hindi ako tinigilan ng mga hinayupak kong mga kapatid. Ngayon lang ata sila naging excited para sa kin ng ganyan, at mukha silang mga timang sa totoo lang.

Bago ako pumunta sa bahay nila, dumaan muna ako sa palengke para dun sa mga bulaklak. Tapos derecho na ko sa bahay nila.

Daig pa ng tunog ng motor ko yung tibok ng puso ko. ASDFGHJKL talaga. Siguro may nainom lang ako na gayuma kaya ganito. At bakit sa isang crucial na panahon pa?! Kung kailan may nililigawan na talaga ako, at kung kailan kumukulo yung pangdalawpu’t dalawang boyfriend ni April.

“Tao po.”

Si Louise yung nagbukas ng pinto. At nakangiti siya ng sobra nung nakita niya akong bihis na may dalang motor at may bulaklak pa.

“Kuya Kurt! Nililigawan mo na si ate?”
“Hindi no. Trip trip lang to.”
“Nung isang araw pa hindi mapakali si ate. Alam mo ba na—”
“Oi Louise, anong sinasabi mo jan?”

Nagulat ako nung nakita ko siya. Ngayon ko nga lang siya nakitang nakalugay na nagpakulot pa. May suot suot siyang simpleng bestida na mabulaklak, tapos flat na sandals. Bukod sa hikaw at sa bracelet na suot niya, wala na siyang ibang burloloy na suot.

Biglang nagkaroon ng rainbow at parang nagslow-mo lahat nung oras na yun. Simple pero elegante, matapang pero maganda… Yun yung dating ni April nung araw na yun.

“Hoi, tutulo yang laway mo kung di mo isara yang bibig mo.”

Natawa ako sa sinabi niya, dahil totoo nga. Ngayon ko lang siya nakitang nagpaganito. Eh nung JS prom nga nakasneakers siya eh.

“Bu—bulaklak.”

Tinanggap niya, at napangiti siya sa bigay ko—na ikipinagtaka ko dahil lagi niyang sinasabi dun sa mga nanliligaw sa kanya kapag binibigyan siya ng mga bulaklak eh ‘hindi ako mahilig sa bulaklak’. Masaya ako dahil hindi ko yun narinig sa kanya.

“Ayan ah, cinareer ko ang pagpapaganda.”
“Mawalang galang lang po, si April?”
“Hayop ka.”

Hinampas niya ko nung maliit niyang bag, at natuwa naman ako nung nakita ko na yung bigay ko sa kanya eh nakasabit sa isa sa mga zipper nung bag niya. Sa sobrang tuwa ko, pinakita ko naman yung susi ng motor kung san nakasabit din dun yung keychain na bigay niya.

“Uuuuuy!”
“Ikaw ambata bata mo pa, pumasok ka na nga sa loob!”
“Si tito Sonny?”
“Umalis eh.”
“Paano si Louise?”
“Kaya ko naman kuya! Basta, magpakasaya kayo ni ate ah?”
“Pumasok ka na—”
“Pero alam niyang aalis tayo?”
“Oo.”
“Sabi ni papa kahit bukas mo pa daw iuwi si ate.”
“Ay ikaw bata ka! Pumasok ka na nga!”

Tumawa ako ng patago sa pagsabi nun ni Louise. Nung nakasara na yung gate, saka ko siya niyayang sumakay sa motor.

“Pinipigilan kita sumakay kay Red sa motor pero eto ako ngayon, niyaya kita na sa motor sumakay.”
“Okay lang yun. Helmet?”
“Check.”

Sumakay na kaming dalawa dun sa motor tapos binigay ko sa kanya yung helmet na para sa kanya. Nakakatawa lang na isipin dahil ito yung motor na ginagamit ni papa pag lumalabas silang dalawa ni mama, kaya dalawa din yung helmet.

“Seatbelt?”
“Ha? Anong seatbelt?”
“Hawak ka sa kin. Yun ang ibig kong sabihin.”
“O—o sige.”

Nagmotor kami hanggang sa destinasyon namin. Nakakatawa dahil malayo yung pupuntahan namin, at wala akong ideya kung naiinip na ba siya. Yung dinosaur sa chan ko eh patuloy na nangingitlog habang yakap niya ko nung nasa motor pa kaming dalawa. Malapit na kami nung nagtanong siya.

“Teka, san ba tayo pupunta?”
“Sa isang hindi romantic na lugar.”
“Eh san nga?”

Hindi ko na siya sinagot dahil konti na lang eh andun na kami. Poof, andito na kami sa Manila Bay, at sakto lang yung dating namin dun dahil sunset na.

Tinanggal namin yung mga helmet namin at pinark ko yung motor ng maayos. Dun kami sumandal sa semento, at nakita ko siya sa pagenjoy ng eksena.

“Akala ko ba hindi romantic?”
“Wala namang karoma-romantic sa paglubog ng araw.”
“Hindi kaya…”
“So tingin mo romantic to?”
“Oo. Try mong dalhin dito si May. Sigurado akong masisiyahan siya dito.”

Ngumiti ako dahil nakaisip ako ng maibabanat ko sa kanya. Pero kung ano man yung sasabihin ko, alam kong totoo yun at galing sa kaliit liitang blood cell sa may puso ko.

“Tingin ko… Ikaw lang ang gusto kong dalhin dito.”

Pinalo niya gamit yung bag niya, nakakailan na nga siya eh.

“A—ang korni mo talaga kahit kailan.”
“Ayaw mo sa corny?”
“Wala akong sinabing ganyan ah.”

Nagtawanan lang kaming dalawa habang pinagmamasdan yung paglubog ng araw. Ang hangin nung mga panahon na yun kaya ang sarap sa pakiramdam. Pagkatapos nun, saka ko siya dinala sa isang restaurant na panigurado akong mauubos talaga yung savings ko dito kapag yung ‘usual’ na order ni April yung oorderin niya. Nga lang, nagulat ako nung konti lang yung inorder niya. Meal lang, at ice cream nga lang na pagkaliit liit.

“Sorry ah, hindi candelight.”
“Bakit kailangang candelight?! Baliw ka ba? Eh si May nga nung niyaya mo makipagdate sa megamall lang eh.”
“Eh kasi dun, marami kaming magagawa. Hindi ko kayang maisalba ang buhay ko kung dumating kami sa isang awkward na sitwasyon no.”
“Eh bat ako ngayon sa restaurant mo talaga ako dinala?”
“Eh kasi alam kong masasalba ko ang sarili ko. Tsaka, hindi tayo aabot sa isang sitwasyon na hindi nakakapakali—nakakapalaki—kapali-pali?!”
“Kapakali-pakali. Alam mo, mas magiging masaya ako kung dinala mo na lang ako sa park tapos nag picnic na lang tayo dun.”
“Eh bago pa man din ako sagutin ni May, itotodo date na kita.”

Hindi siya nagsalita pero nagpatuloy siya sa pagkain. Mali ata yung sinabi ko.

“Akala mo talaga sasagutin ka ni May no?”
“O naman. Sinabi na nga niyang gusto daw niya ko eh.”
“Hindi nga?”
“Oo nga. Teka nga, wag natin pagusapan yun.”
“Bakit?”
“Date natin to, diba?”

Ngumiti siya tapos nagiba na kami ng topic.

Naglakad-lakad lang kami at nagkwentuhan. Sayang dahil wala kaming makitang mga bituin dahil maraming ilaw at maulap. Ayoko pang umuwi—ayoko pa siyang umuwi. Gusto ko lubus-lubusin yung panahon na higit pa sa isang kalabasa ang turing ko sa kanya.

Nagmotor na ko papunta sa village namin kasama siya, nagulat nga siya nung hindi ko pa siya binaba dun sa kanila. May gusto lang akong gawin. Lalo siyang nagulat nung hindi ako dumerecho sa bahay, may iba akong gusto puntahan.

Dito kasi sa may amin, may isang lugar kung saan makikita mo yung buong subdivision, bundok kasi to eh. Tsaka, gusto ko lang humiga, at samantalahin ang gabing to na kasama si… si April.

Umupo kaming dalawa dun sa damuhan, saka tumingin sa taas para sa mga bituin na hindi namin nakita kanina.

“Haaay! Mas napagod pa ko sa byahe.”
“Sorry naman.”
“Ayos lang naman yun.”
“Kita mo yun? Si orion.”
“Eh yung big dipper, kita mo?”
“Asan?”
“Ayun o!”
“Oo nga no. Parang tabo na balikot yung hawakan.”
“Ewan ko nga kung pano naging teddy bear yan eh.”
“Bear, at hindi teddy bear.”
“Fine, bear.”

Tumawa kaming dalawa tapos nagkaron na ng katahimikan. Biglang dumami yung paru-paro sa chan ko.

Nagkatinginan kaming dalawa.

Puuuuuto bumbong naman yan o. Bakit ba kailangan maging perpekto ang gabi habang katabi ang babaeng to?!

May gusto akong gawin.

Gusto ko na lang ilapit yung mukha ko sa kanya para halikan siya, saka ko aaminin na siya ang gusto ko. Nakakatawa dahil hindi ako ang pumigil ng pagkakataon yun kundi isang aso na tahol lang ng tahol.

Umalis na kaming dalawa at hinatid ko siya papunta sa kanila. Lagpas alas onse na ng gabi nung inuwi ko sila sa bahay niya.

“In fairness, nageffort naman ang talong.”
“Di mo nagustuhan?”
“Siyempre nagustuhan ko.”

Nagbuntong hininga siya bago siya magdoorbell.

“Bukas, at sa mga susunod na araw, babalik nanaman tayo sa dati.”

Bumalik nga kami sa dati ni April. Sinusundo siya ni Red at ihahatid sa bahay nila. Ako naman, tinutukso ng mga kapatid ko na ituluy-tuloy na ang panliligaw para naman bago graduation eh magkagirlfriend na ko. Kami naman ni May, magkachat pa rin.

Magkaiba kami ng graduation ni April, may kanya kanya kasing ‘graduation’ ang mga college. Siyempre pumunta ako sa kanya, at pumunta din naman ako sa graduation niya. Nung university graduation, sobrang saya naming dalawa dahil sa wakas, tapos na kami mag-aral. Magtrabaho naman ang dapat namin asikasuhin.

Nung university grad, magkasama kaming dalawa at magkasama yung pamilya namin kumain. Hindi ko maiwasang isipin na, kung tutuusin, may posibilidad na maging kami dahil ang ganda ng relasyon ng pamilya namin.

WATDAPAK?! Ano tong iniisip ko?! Akala ko ba tapos na?!

Buti nga walang nagungkat ng usapan tungkol sa ‘date’ namin.

Binilang ko ang mga araw.

Malapit na ang birthday niya, at hindi ko alam kung anong ireregalo sa kanya.



End of chapter onse.

CHAPTER 122
[Trapped]

Siyempre, aandar ang panahon at dumating na ang April 21, isang araw bago ang kaarawan niya. Nakarinig ako ng balita galing sa kanya na nakapasok siya sa isang prestihiyosong school. Teacher April na siya, hahaha. Kung sabagay, bagay naman sa kanya eh.

Maaga pa lang at pumunta ako dun sa mall kung saan matagal na nakalagay dun yung manikang ‘Jhanna’ yung pangalan. Nakatitig lang ako sa kanya nung tinanong sa kin ni kuya na nagbebenta kung gusto ko ba bilhin. Nung una humindi ako, pero di kalaunan napasuko ako ni kuya dun sa marketing skills niya. Pinabalot ko yung manikang yun sa paborito niyang kulay na pink.

Nilagay ko yung regalo sa loob ng cabinet ko pagdating ko sa bahay. Tamang tama na regalo ko yun para sa kanya. Naginternet ako at nakita kong online si May. Buti na lang at may microphone na kami kaya nakakapagusap narin kami sa internet.

“Musta?”
“Ayos lang. Eto, ngayon lang nakakita ng time para makapaginternet. Ikaw?”
“Ayos lang din.”
“Balita ko, nakipagdate ka daw kay April ah?”

Sabi na nga ba at kwekwentuhan ni April yung mga kabanda niya eh. Naisip ko tuloy kung kwinento ba niya yun kay Red.

“Oo. Para naman bago mo ko sagutin, lulubus-lubusin ko na.”
“At talagang sure ka na na sasagutin kita.”
“Oo naman. Bukas na yun diba?”
“Oo eh. At bukas na rin ang 22nd niya diba?”
“Tama. Bukas nga.”
“Wala ka pa din bang narerealize?”
“Na alin? Na busted na talaga ako sayo at talagang pinagpipilitan mo yung sarili ko kay April? Oo, napansin ko na.”
“Baliw.”
“Ha! Sino kaya sating baliw?”

Nagtawanan kaming dalawa. Gusto ko parin naman si May eh. At magiging masaya ako kung sasagutin niya nga ako bukas. Alam ko naman na mawawala agad yung kay April sakaling sagutin nga ako ni May, at ayos lang yun. Babalik sa dati na parang wala talaga akong naramdaman para sa babaeng yun.

Nakatanggap ako ng text galing kay April na nagyayaya nanaman magkape. Hobby namin to eh, ang magkape. Meet na lang daw kami ng 5 sa BO’s coffee sa katipunan, libre daw niya, dahil natanggap na daw siya dun sa school na inapplyan niya.

Andun na ko ng 4:30, as usual, mas maaga ng thirty minutes sa pinagusapan. Siya naman, late ng thirty minutes.

“Aga ah.”
“Sorry naman! O game! Libre ko!”
“Sabi mo eh.”

Binigay niya sa kin yung pera tas nagorder na ko ng kape at cake para saming dalawa. Nag ‘cheers’ kami dahil sa tagumpay niya. Masaya akong masaya siya.

“Ang saya talaga! Grabe kaya yung demo ko dun. Nakakatakot yung mga supervisor.”
“Ganyan talaga yan. Unang sweldo mo, libre mo ah?”
“Oo na oo na. Ui! Birthday ko na buuukaaas!”
“At bakit ang saya mo?”
“Wala lang. Masaya lang ako dahil 22 na ko.”
“Alam mo kadalasan sa mga nag-twetwenty two hinihiling na sana twenty one palang sila.”
“Eh siyempre, favorite number ko.”
“Alam mo, obsessed ka na sa numerong yan.”
“Hindi naman.”
“Maiba ako…”
“Mmm?”
“Kamusta na kayo ni Red?”

Ang tagal niya bago niya sumagot. Kumuha muna siya ng isang tinidor na cake, uminom, nagpunas, nagtext tapos tiningnan na niya ko.

“Ayon. Ayos lang.”
“Panong ayos lang?”
“Yung tama lang.”
“Pwede na ba?”
“What do you mean na, pwede na?”
“Eh siyempre pag sinagot mo yan, huli na yan diba?”
“Alam ko.”

Tumahimik kaming dalawa, nagkakapaan lang kami. Gusto ko na lang kainin yung buong cake dahil kapag tinitingnan ko siya, lalong gumagrabe yung pag-aalala ko.

“Eh kayo ni May?”
“Ayon. Mabuti naman.”
“Wow ah. Siguro talagang kinacareer mo yan no?!”
“Oo naman. First gf to be.”

Niloloko lang ang sarili ko. Pero pano ba to sabihin… Hindi talaga ako martir okay?! Sasapakin ko ang tumawag sa kin ng martir. Natatakot lang ako na harapin yung katotohanan na baka natuturing kong iba na yung nararamdaman ko para sa kanya. Ayoko din namang mamisinterpret niya yun.

“Nga pala, sama ka sa min bukas ni Red?”
“San?”
“Sa brickroad, sa Fridays. Niyayaya niya nga akong magdate eh.”
“Natural, birthday mo yun.”
“Sama ka na.”
“Bat ako sasama?”
“Eh siyempre, birthday ko yun. Kailan ka pa nawala sa mga birthday ko aber?”
“Wala ako nung first, nung second… nung third…”
“Ay sige, pilosopohin mo pa ko.”
“Totoo naman no!”
“Sama ka na!”
“Hindi ako pwede.”
“Alam mo, kinuha sa kin ni Red yung number mo. Malamang kasi tatanungin niya kung pwede ka sumama sa min bukas. Sabi ko kasi, never ka pang nawala sa mga birthday ko.”
“Bukas ko na kasi tatanungin si May.”

Nanlaki yung mga mata niya, ni hindi nga niya namalayan na nalaglag na pala yung cake sa damit niya. Pinunasan niya saka siya tumawa.

“So… Mukhang… First time nating hindi magkasama sa birthday ko?”
“Hindi nga first time. Wala naman ako nung birthday mo mula first hanggang fourteen ka ah.”
“Ibubuhos ko to sayo pag hindi ka tumigil.”
“Joke lang. Oo na.”
“So… Mukhang hindi ko din mawiwitness yung pagtatanong mo kay May?”
“Oo nga…”
“Change topic, ano san ka na magtatrabaho?”

Nag-uusap kami at nagtatawanan, pero deep inside, ewan ko pero yung dinosaur (na papangalanan kong Kimberly) ay unti-unting kinakain yung laman-loob ko. Busog man ako sa cake at sa kape, gutom naman ako sa lakas ng loob.

Hindi ko dapat pagsisihan ang desisyon ko. Magiging masaya si April kay Red, at magiging masaya naman ako kay May. Ganon dapat… Ganon dapat.

Wala pa ako sa bahay nung biglang tumunog yung phone ko. Number lang, pero sinagot ko pa rin.

“Hello?”
“Tol, Red to.”
“O, Red! Musta? Bat ka napatawag?”
“Wag kang sasama bukas ah?”

Kung nasa harap ko lang siya, malamang sinapak ko na to. Bakit ba ang warfreak ng utak ko ngayon?!

“Sa birthday ni April?”
“Oo tsong.”
“Wag kang magalala, may kailangan din ako gawin bukas eh.”
“At g*go ka para idate si April.”

Di ko gusto yung tabas ng dila niya sa sinabi niya. T!@#$%^&* pala to eh.

“Alam kong dinate mo siya, sinabi niya sa kin. At oo. Malamang selos na selos na ko. Pero patatawarin naman na kita ngayon, dahil alam ko namang hanggang kaibigan lang ang tingin sayo ni April.”

Nagbuntong hininga ako. Ayos tong lalakeng to ah. Tumawag para maghamon ng suntukan ata to eh.

“Trip trip lang yun. Bespren date. Wala akong gusto.”
“Mabuti naman.”
“Tol mukang di ko gusto yang tono mo. Umayos ka.”
“Pasensya na, siyempre, lalake lang din ako.”

Gusto ko siyang sigawan sa telepono ng ‘bading!’ pero wag na. Baka lalo lang ako mabadvides dito. Sabi na eh. Hindi talaga niya ako gusto. Sinong boyfriend ba ni April ang nagustuhan ako?!

“Usapang lalake, wag kang pupunta bukas.”
“Kung may bading sa tin, ikaw yun.”
“Ha? Di ko narinig.”
“Sabi ko oo, hindi ako pupunta bukas.”
“Bukas ko na kasi siya tatanungin… Alam mo na.”

BUKAS?

Onga naman. Bukas ang tamang panahon para tanungin si April. 22nd birthday… 22nd boyfriend—at last kung saka-sakali.

“O? Good luck.”
“Geh. Salamat tol. At pasensya na ulit.”
“Ayos lang.”

Binaba ko na yung cellphone ko. Sa tanang buhay ko, ngayon ko lang naramdaman ang galit, kaba at pag-aalala ng sabay-sabay.



End of chapter dose.
CHAPTER 13
[The Choice and The Chance]

Tama ba tong gagawin ko?

Eh bat naging mali?

Ang tawag sa ginagawa ko ngayon ay self-contradiction. Ewan ko nga ba kung bakit sa bawat tanong na tinatanong o ang sarili ko eh tanong din ang sagot.

Happy birthday kalabasa! Yabow.

Saktong 12:01 ng umaga ko siya binati na parang walang halong malisya yung text ko. Lagi namang ganon. Kung hindi 12:01 am, o 11:59 ng gabi. Eh pano ba naman at hindi ako makatulog. Ngayon—ngayon ang araw kung kailan ko tatanungin si May kung pwede ko na ba siya maging girlfriend. Magiging masaya ako, ang first and last girlfriend ko eh maganda at mahinhin.

Ngayon din ang araw kung kailan tatanungin ni Red si April. Ang araw na magkakaroon ng ika-dalawmpu’t dalawang boyfriend si April, ang huli… o kaya ang makakasama niya habang buhay. Magiging masaya ako, ang huling boyfriend ni April eh halos kaparehas na niya ng hilig, at mukha namang hindi magiging impakto ang mga anak nila.

Magiging masaya naman kami pareho, diba?

Nagcommute lang ako papunta dun sa meeting place namin ni May, mga 7 sa starbucks sa may katipunan. Oo na, hindi na ako romantic. Eh kesa naman sa text o kaya sa banyo. Mas okay na dito. Isa pa, hindi pa naman to kasal. Girlfriend pa lang. Pag magpropropose na ko sa kasal, saka ko ibubuhos lahat ng romantic skills ko, kung meron man.

As usual, mas maaga ako ng thirty minutes.

Nagulat ako nung biglang tumawag sa kin si April. Haha. Siguro sinagot na niya si Red, at ang saya saya na niya ngayong gabi.

“O! Kalab—”
“San ka?”
“Sa starbucks katips. Teka, nasa brickroad ka diba?”
“Hindi. 8 pa yung reservation dun ni Red.”
“Aww, romantic dinner. Good luck! Magkaka Mr. Kalabasa na rin!”
“Anong sinasabi mo jan?”
“Wala. Sige na sige na. Nakikita ko na si May.”
“A—anjan na si May?!”
“Wag kang ngang sumi—”

Dial tone.

Hindi ko alam kung anong problema ng babaeng yun at bat niya binaba ng ganon yung telepono. Sinubukan ko siya tawagan ulit pero mukhang out of coverage na ata siya.

“May, dito!”
“Dapat ba laging thirty minutes din akong maaga?”
“Wag. Eh di thirty minutes tayong maaga.”

Tumawa si May. Hindi siya nakabestida ngayon. Nakapants nga siya at sleeveless na blue na may nakasulat na Aquarius. Nagorder lang ako ng kape saka ko siya kinausap.

“Talagang hindi ka sumama dun kena Red?”
“Sabi ko may date tayo eh.”
“Baliw ka. Hanggang 8 lang ako ah.”
“Ayos lang. Ano—”
“Wag mo muna ako tanungin. Magkwentuhan muna tayo.”

Hinalo niya yung cream dun sa frappe niya. Habang ako, namamawis ang mga palad. Sige, ayos lang naman.

“Alam mo ba na ngayon na din tatanungin ni Red si April?”

Natahimik ako. Lahat ba ng tao sinabihan ng Red na yun?

“Oo.”
“Wala kang gagawin?”
“Ano ba dapat ko gawin?”
“Hindi mo pipigilan?”
“Bat ko pipigilan?”
“Kasi gusto mo siya.”

Lumabas sa ilong ko yung iniinom ko, at nadungisan yung pantalon ko. Para tuloy akong bata, ang dugyot. Kumuha ako ng tissue tapos pinunasan. Saka ulit ako tumingin sa kanya.

“Ano?”
“Kasi gusto mo siya. Hindi ba?”
“Oo. Sinabi ko naman na sayo yun diba?”
“Hindi mo ba naisip na, pagsisisihan mo yung desisyon mo habang buhay?”

Oo naman. Maraming beses na.

“Alam mo, alam kong magiging masaya si April kay Red, at ganon din si Red kay April. Mabibigay niya lahat ng gusto niya dun sa babaeng yun.”
“Hindi naman Romeo and Juliet ang kwento niyong dalawa eh.”
“Oo nga—”
“Ayaw mo ba lunukin yang pride mo?”

Natahimik ako nung sinabi niya yun. Sinabi niya yun na may kalma sa mga mukha niya, hindi galit, saktong kalmado lang. Ako, tahimik lang.

“Alam mo kung bakit kami nagbreak nung ex ko?”
“A—ano?”
“Dahil sa loob ng tatlong taon, hindi pala talaga ako ang mahal niya. Katulad mo, siguro, at ng iba pang lalake… Pare-pareho sila ng dahilan kung bakit ako nagustuhan… Ganon din kung paano niya ako nagustuhan. Pero… Simula pala noon, yung mutual friend naming dalawa pala yung gusto niya talaga… At narealize lang niya yun nung mangingibang bansa yung babae niya.”

Lumunok lang ako ng laway. Hebigat yung kwento niya.

“Oo, galit na galit ako. Pero kahit nasa ibang lugar na yung ibang babae, hindi parin niya ako binalikan dahil… Narealize niya na hindi niya dapat ako niloloko, at higit sa lahat, hindi niya dapat niloloko ang sarili niya. Alam mo, kaya nagkakaroon ng mga kirida sa mundo eh. Dahil sa mga mabababaw at maling desisyon na ginagawa ng mga taong nagmamahal.”

Nakarinig ako ng mga baril na tipong tinamaan tuloy ako sa mga sinabi niya. Natawa ako sa naisip ko, kung itutuloy ko to, baka di kalaunan dadami nga ang kabit sa mundo—na ayoko namang mangyare.

“Nasabi ko na sayo yung sasabihin ko. Ano, tatanungin mo parin ba ko?”
“Oo.”
“Eh bakit mo parin ako tatanungin?”
“Kasi, kasi alam ko na magiging—ang corny eh.”
“Sige na, tuloy mo lang.” 
“Kasi magiging masaya ako.”

Nanlaki yung mga mata ni May, saka tumahimik.

Tapos nun, nakaramdam ako ng sapatos na tumama sa likod ng ulo ko.

“Puuuuu—sino yun?!”

Pagtalikod ko, nagulat ako.

“AKO! BAKIT?!”

Nandun si April, umiiyak. Puto bumbong naman yan o! Nakita ko nga na kumalat yung eyeliner niya eh. ASDFGHJKL. Wala, nagmura lang ako ng nagmura sa utak ko.

“G#%0ooooo! T@&@#+@#0ooooo! Lahat na!!!”

Galit na galit si April na tipong lahat ng dulo ng mga minura niya sa kin eh may growl ng isang leon na cute. Oo, kasi ang cute niya nung nagagalit siya na para siyang batang inagawan ng kung ano. Napatayo na nga si May at yung mga nasa labas din ng starbucks. Nung lumapit naman ako, binato pa niya yung isa pa niyang sapatos.

“A—April! Wag ka ngang magskandalo!”
“Tumahimik ka ugok! Talong ka talaga kahit kailan! Huling beses naman na ko magskaskandalo eh! Hayaan mo na ko!”

May pumasok sa loob na customer at mukhang tatawagin na niya ata yung manager kuno. Eh ako naman, nagpapanic na. Si May, pinulot yung dalawang sapatos ni April na pinalipad niya.

“So talagang itutuloy mo yan ha?! Itutuloy mo?! Yang pagtatanong mo?!”
“T—teka!”
“Walangya ka! Mahal kita eh!”

Umiiyak siya habang sinasabi niya yun, yung buong braso niya nakatakip sa mga mata niya. Tumingin ako sa mga reaksyon nung mga nakikibalita, aba’t ang mga alimango ay kinilig. Ako naman, gusto ko na magabot ng tissue sa kanya, pero mukhang ibabato pa niya yung bag niya pag ginawa ko yun. Nabigla ako sa mga huling salitang binanggit niya… Ano pa ba?

“Mamatay ka na lang!”
“Hoy kalabasa! Manahimik—”
“Ikaw!”

Natahimik na lang ako at hinawakan yung hininga ko nung tingin ko eh may sasabihin siya.

“Alam mo, yung mga tulad mong lalake na manhid, pinapatay!!! Pero nakakainis eh. Dapat matagal ko na inamin! Pero nauunahan ako ng takot! Akala mo malakas ako?! Akala ko din eh! Leche ka!”

Sabay bato ng bag niya na pinulot naman ni May.

“Gusto ko… Gusto kita! Alam mo ba na nung grade 1 na pinanlaban tayo sa math?! Nakita na kita nun eh, ang gwapo mo pa nun! Baby face ka pa at—”

Tumawa ako sa mga narinig ko. Gusto ko siya lapitan pero—

“Wag kang tumawa! May sinabi akong tumawa ka?!”

Pero anong magagawa ko sa amazonang to?! Pag galit, magsasalita siya hanggat gusto niya at hindi niya ko papasalitain hanggat di niya nasasabi lahat.

LAHAT.

“Pero siyempre puppy love yun diba?! Eh hayop ka eh. First love kita eh. Buti dumating si Jess, at sumunud-sunod na sila! Para ano, oo—para patunayan sa sarili ko na kaya ko magkagusto kesa naman sa gustuhin kang pinaglihi sa anesthesia! Tas naging magkaklase tayo, at dumating yung araw na kinatakutan ko—yung maging close tayo alam mo yun?! Lakas ng tama mo din eh no?! Manhid kung manhid! Akala mo naman tuwang tuwa ako pag tinatawag mo akong bespren, kalabasa o ano—Isa lang naman yung gusto kong itawag mo sa kin eh!”

Ang haba nung mga sinabi niya. Nakita ko yung pumasok sa loob ng starbucks eh pinapanood na lang yung pagtatapat niya. Nakatingin silang lahat sa min, at ako, gusto ko na lang matunaw sa harap nila. Kahit yung nasa katabi eh nakikinig eh.

“April. Gusto ko, tawagin mo ko sa pangalan ko… Tawagin na higit pa sa kaibigan.”

May narinig akong parang ungol na may nag ‘uuuuungh…’ pero nakita ko siyang pinalo ng kasama niya.

“A—April…”
“Wag ka na. Talong na pinaglihi sa anesthesia. Siguro nga, magiging masaya ako kay Red. May, paabot naman ng sapatos at bag ko.”

Tumingin siya sa mga nakikinood at nagsorry.

“Sorry. Pakibugbog na lang po pag-alis ko. May, mamaya ah?!”
“S—sige.”

Nagpara siya agad ng taxi at umalis. Pinagmasdan ko lang siya umalis, at ako naman, naramdaman ko bigla yung pawis sa likod ko, sa kamay ko, sa ulo ko—lahat na! Napainom ako sa natitira kong frappe at naubos ko yun sa isang higupan. Gabing-gabi pero ang init init ng pakiramdam ko dahil sa mga pangyayare.

May narinig ako na bulong na ‘manhid nga siguro’ at ‘bugbugin na nga siguro natin no?’. Yung isang staff, pumunta pa sa table namin para magserve ng tissue, pero maarami namang tissue, at hindi ko alam kung bakit niya yun ginawa.

Ngumiti si May.

“P—pasensya ka na sa babaeng yun ah.”
“Alam mo, kahit walang sinasabi sa kin si April, alam ko kung anong nararamdaman niya.”
“Sana sinabi mo sa kin.”
“Baliw ka. Kailangan mo yun maramdaman. Ano, tatanungin mo pa ba ko?”

Kumuha ulit ako ng tissue at pinunasan yung pawis sa may mata ko gawa nung salamin ko.

“Iba naman kasi tatanungin ko sayo nun eh.”
“A—ano?”
“Kung tingin mo magiging masaya nga ba talaga sa kin si April… At kung oo ang sagot mo… Magiging masaya ako.”

Napangiti si May sabay kuha ng bag.

“Tsk tsk. Birthday niya, at tamo, pinaiyak mo siya.”
“Sh*t. Onga eh… Malay ko bang ganon din pala nararamdaman nun sa kin.”
“Siguro, papunta na yun ng brickroad.”

Shoot! OO NGA PALA.

Nga—ngayon nga pala yun.

“Magpeperform kami.”
“H—ha?”
“Last performance na namin to ngayong gabi, sa may brickroad, baka gusto mong pumunta?”

Tumayo siya tapos pumunta sa may tabihan ko. Inayos niya yung salamin ko sabay hawak sa mga nangangatog kong balikat.

“Alam mo, gusto talaga kita. At alam kong nagustuhan mo din ako. Pero… hindi kita kayang mahalin, tulad ng pagmamahal sayo ng kalabasa mo.”

Nagpara siya ng taxi. Napatayo na ako bago pa man siya makasakay.

“M—may!”
“Hmm?”
“Anong oras ng performance niyo?”
“10.”
“S—si Red?!”
“Andun na yun. Pero usually naman late yun ng thirty minutes eh. Gusto mo sumabay?”
“Hindi na.”

Hindi ko na siya hinintay sumakay ng taxi. Tumakbo na lang ako pakatipunan, tumawid ng tulay, nagpara ng jeep at umuwi ng bahay.

Umuwi ng bahay para kunin yung manika… At para makaipon ng lakas ng loob.



End of chapter trese.

CHAPTER 14
[Her Twenty Second]

Anak naman yan ng ASDFGHJKL o! Bakit traffic?! Sa lahat ng araw, bat ngayon pa traffic?!

Hindi ako mapakali. Tiningnan ko yung relo ko, takte. 9 na at halos kakaalis ko lang ng bahay. Hindi ko na ata maaabutan yung mga ungas na pagamin ni Red. Pero alam ko naman na siguro mga 9:30 niya tatanungin yun dahil maguusap muna sila, flirt flirt—SANA. SANA TAMA NGA AKO.

Hindi ko na mapigilan tumakbo sa gitna ng traffic. Ang nakakainis dun, kung kailan ako tumakbo, saka umandar yung mga jeep. Mga langka. Sumakay na ako nung pagod na pagod na ako at alam kong hindi na ako presentable sa harap niya.

10 na nung dumating akong brickroad sa sta. lu. Kalabaw yan o, hindi pala sakin sinabi ni April kung saan sila ni Red. Sinubukan ko siyang tawagan, pero out of coverage. Tinawagan ko din si May, pero hindi naman niya sinasagot yung phone niya. Yung pinantawag din sa kin ni Red, out of coverage din.

AAAAAGH. Nakakagalit na to.

Habang tumatakbo, nakita ko yung barkada ni Red na nagiinuman sa may Fridays ata. Kasama siya dun. Mukhang… Mukhang nahuli na ko.

Anong mukha? Huli na talaga ako.

Pero hayaan mo na. Susubukan ko parin. 

Papalapit na sana ako nung nakarinig ko ang boses niya.

“Woo! Birthday ko ngayon, sinong may birthday?”

Napalingon ako agad para hanapin kung san yung lugar nanggagaling yung boses niya. Pride nga naman ang bumabalot sa kin at hindi ko magawang itanong kung san yung stage.

“Sad to say, huling perfo na namin to. Para sa ating lahat! Cheers!”

Nakarinig ako ng drums kasabay ng gitara at pagkatapos nun ay sigawan. Napatingin ko, HULI! Sa wakas, nakita ko narin sila. Kaya pala nakapants lang si May at si April dahil tutugtog pala sila…

Bat di ko man lang nahalata na kaya niya ko gusto sumama eh hindi lang para sa birthday niya kundi para sa last performance niya kuno?!

Sinubukan kong lumapit, kaso ang daming tao. Paano, magpeperform din yung sobrang sikat na banda. Sila ata yung pangalawa na tumugtog.

I used to think one day we’ll tell the story of us
How we met and how sparks flew instantly
People would say ‘they’re the lucky ones’

Ayos din tong si April. Pumili ng kanta na bagay sa min.

I used to know my place was a spot next to you
Now I’m searchin’ a room for an empty seat
‘Coz lately I don’t even know what page you’re on

“Aaaaapril!”

Pero sa sobrang daming tao at sa tugtog, hindi niya ako naririnig. Dapat ngang makipalaban.

GERA NA TO. 

Oh, a simple complication
Miscommunications lead to fall out
So many things that I wish you knew
So many walls that I can’t break through

Habang sinsubukan kong lumapit, natatawa ako dahil sa lyrics. Oo na, paborito na niya si Taylor Swift. Pero hindi ko alam kung dahil lang ba kay Taylor Swift kaya niya to piniling kantahin sa last performance nila.

Now I’m standing alone in a crowded room and we’re not speakin’

Walangya! Eh pano kita makakausap kung ganito kadami ang tao?!

And I’m dying to know if it’s killing you like it’s killin’ me

Pwede ba! Tumigil ka na nga Abrilata! Mamamatay ako sa sikip ng tao dito!

I don’t know what to say, since a twist of fate when it all broke down

Oo na oo na. Twist of fate na!!!

And the story of us looks a lot like a tragedy now

Tragedy?! Tumahimik ka nga at pansinin mo ko! Linta! Andito akooo!

Next chapter.

Nakakainis yung ang daming tao na sumasayaw. Tumingin ako sa mas kalmadong lugar—na hindi parin kalmado. Pwede siguro dun na lang ako dumaan. AAAAAGH!

How’d we end up of this way, seeming nervously pulling
at my clothes, I’m tryin’ to look busy
And you’re doing your best to avoid me

Sinong nagsabi sayo?! Nangako na ako na hindi kita iiwasan! Anak ng—TAAAAABI!

I’m starting to think one day I’ll tell the story of us
how I was losing my mind when I saw you here
But you held your pride, like you should’ve held me

Anong ‘when I saw you here’?! Eh hindi mo nga ako makita eh! AAAAAGH! Oo na! Kaya nga kakausapin kita. Tingnan mo naman akooo!

Oh, I’m scared to see the ending
Why are we pretending this is nothing?

“Natauhan na nga eh!”

I’ll tell you I miss you, but I don’t know how
I’ve never heard silence quite this loud

Gusto ko na lang mag si superman at tumalon pa-stage.

Now I’m standing alone in a crowded room and we’re not speakin’
and I’m dying to know if it’s killing you like it’s killin’ me
I don’t know what to say, since a twist of fate when it all broke down
And the story of us looks a lot like a tragedy now

Ayaw niyo kong palapitin?! Eh kung sumigaw kaya ako ng sunog dito?!

This is looking like a contest 
Of who can act like they care less,
But I liked it better when you were on my side

“Ako din naman eh!”

Nalaglag yung glasses ko at natapakan pa. Ngayon, wala na akong makita. WRONG TIMING TOFU.

The battle’s in your hands now,
but I would lay my armor down
If you’d say you’d rather love than fight

Pinulot ko yung glasses kong basag na sabay napapasigaw sa utak ng ‘Oo nga eh! Oo oo OO!!!’

So many things that you wish I knew
But the story of us might be ending soon

MANIGAS KA! ANONG ENDING?! IN YOUR FACE!!!

Now I’m standing alone in a crowded room and we’re not speakin’
and I’m dying to know if it’s killing you like it’s killin’ me

ANAK NAMAN NG—PADAANIN NIYO KOOO!!!

I don’t know what to say, since a twist of fate when it all broke down
And the story of us looks a lot like a tragedy now… now… nooooow!

Oo naaaaa! Alam kong napapasayaw kayo, pero please?! PWEDE BANG PADAANIN NIYO KO?!

And we’re not speaking
and I’m dying to know if it’s killing you like it’s killin’ me!
I don’t know what to say, since a twist of fate coz’ we’re going down
And the story of us looks a lot like a tragedy now.

“Pag ako nakarating jan, kokonyotan kitaaaaa!!!”

The End.

Natapos ang kanta na hindi man lang ako nakalapit sa stage. Nilabanan ko na nga ang claustrophobia ko hindi man lang niya ako arinig sa lahat ng sigaw ko. Tumakbo ako dun sa may backstage pero may mga bouncer dun at ayaw ako papasukin.

LIIINTAAAAA.

Nagagalit na ko at gusto ko na lang isigaw yung pangalan niya. Pero hindi, may natitira pa akong dignidad para hindi gawin yun. Nakita ko si May, si June at si July. Asan si April?!

“May!”

Tumakbo ako na hinihingal.

“Asan… Asan…”
“Si April?”

Tumungo na lang ako dahil hindi ko na kayang magsalita.

“Ayun oh.”

WATDA. Bakit mo ba ko kailangan pahirapan ng ganito?!

Nakita ko siya, nakaupo dun sa upuan na minamasahe yung legs. Nawala yung pagod ko nung nakita ko siya. Napangiti ako, sabay tago nung regalo sa likod.

Nung inangat niya yung ulo niya, binuka niya yung bibig niya.

Pero oras ko na para magsalita.

“Wag! Wag kang magsasalita!”
“Asa ka! Ano ako, aso para sabihan mo ng quiet?”
“Ano nangyare sayo?”
“Obvious bang ang sakit ng paa ko dahil sa linchang heels na yun?”

Natawa ako dahil sa inakto niya. Sino bang hindi matatawa na pagkatapos kang sigaw sigawan ng mga nararamdaman niya sa harap ng maraming tao na halos gusto mo na lang mawala eh may panahon pa siya para ipakita yung tunay niyang sarili sa kin?

“Kung hihingan mo ko ng sorry, hindi kita bibigyan.”
“Sino bang nagsabi sayong gusto kitang magsorry?”
“Tinanong ko si May pero ayaw niyang magsalita. Okay fine. Ikaw na masaya at—”

Hindi ako makatingin sa kanya nung inabot ko sa kanya yung regalong gutay gutay na halos bukas na. Nakita niya, at sa wakas, nakita ko rin yung mga ngiti niya.

“Alam mo, kung pinagsalita mo lang ako kanina, eh di sana nalaman mong lahat. Nalaman mong… Hindi ko tinanong si May kung gusto ko ba siya maging girlfriend. In fact, busted nga ako eh.”

Nakita kong napatuwid siya ng upo. *ehem* KAYA MO YAN. Itapon ang pagkatorpe.

“Wag mo na pansinin yung suot ko dahil galing ako sa digmaan kanina.”
“Mukha nga.”
“At hindi din ako ang pinakaromantic na lalake sa pagsapit ng mga susunod na segundo.”
“Sino bang nagsabi?!”
“Wag kang magassume na matagal na din kitang gusto. Wala akong HD sayo noon. Pero… Pero—”
“Pero—”
“WAG kang magsasalita—basta. Nung… Nung narealize kong panghuli na si Red… At kahit pa joke joke lang yun… Sa tanang buhay ko… Nung panahon lang yun ako kinabahan ng todo…”

Tinanggal ko yung sira-sira kong glasses. Hinawakan ko lang. Kinakabahan ako eh.

“Oo na oo na. Kung tutuusin ilang beses ka na nawala sa kin. Aba malay ko bang first love mo ko. Problema sa inyong mga babae kailangan niyo pang gulatin para lang sabihin yung totoong nararamdaman niyo.”
“Hoy wag mo nga kaming lahatin. Sexist ka ah!”
“Ikaw, singit ka ng singit! Patapusin mo nga ako!”

Peste’t hindi parin ako makatingin sa mga mata niya.

“Pero… BASTA. Basta ang gulo. Hindi ko naman to naramdaman dati… Pero… Tingin ko… Tingin ko…”

SABIHIN MO NA.

Nakatitig lang si April sa kin na naghihintay ng sasabihin ko.

ASDFGHJKL.

“Tingin ko gusto kong maging pang dalawpu’t dalawa mo. Gusto kong… subukan ang habang buhay kasama ka…”

Kahit corny, with feelings yun.

Natawa si April at ako, napakamot na lang sa ulo.

“Oo na, corny na kung corny—”
“Wala akong—”
“Sabagay. Alam kong mabubusted ako dahil sinagot mo na si Red at—”

Ang pinakamasayang segundo sa buhay ko ay nung segundong yun.

Niyakap ako ni April. Ni hindi ko nga siya nakitang pumunta papunta sa kin dahil nga wala akong suot na salamin.

“Sino bang nagsabing sinagot ko si Red?”

Narinig ko siyang nagsasalita habang naiiyak at habang yakap yakap niya ko…

“Alam mo kung anong sabi ko sa kanya?”[/color]
“A—ano?”
“Sabi ko, ‘no offense… pero hindi kita type’.”

Tumawa ako. Kaya pala naglalasing si Red kanina eh.

“Sira-ulo ka. Alam mo yung heartbreaker ka?”
“Sinabi ko sa kanya na… Na oo, crush ko siya. Pero hanggang dun na lang yun. At… Kung in case na… Na joke lang yung pang twenty two at yung pang twenty three talaga yung gusto ko… Itutuloy pa ba niya yung pagtatanong niya…”
“O, anong sabi?”
“Wala. Tinawanan lang niya ko. Sabi na eh, hindi niya din ako sineseryoso.”
“Sabi ko sayo eh… Iba na lang, wag si Red.”
“Kaya nga iba eh… Kaya nga IKAW.”

Magkayakap kami, at nakalimutan naming nasa public pala kaming lugar. Nag *ehem* si May, June at July. Itutulak ko na sana siya papalayo nung lalo pa niya hinigpitan.

“Konting extension. Hayaan mo na sila.”
“No offense ah, pero ang agresibo mo. Kahit kailan ka talaga.”
“Whatever.”
“Sige, huling whatever mo na yan sa kin bilang tinapakang talong dahil pagkabitaw mo sa yakap mong yan… Hindi mo na yan masasabi sa kin bilang tinapakang talong mo…”
“H—ha? Bakit?”
“Bilang mahal mo na kasi.”
“Alam mo, ang corny mo.”
“Corny ba yun?! Hindi naman ah!”
“Corny kaya. Pero di bale na…”
“Bakit?”
“Type ko yung mga corny tulad mo.”

Naghiwalay kami ng yakap. Nagpaalam na kami sa kanila. Kinindatan ko si May at naglip sync ng ‘maraming salamat’. Tapos hinawakan ko yung kamay niya, habang yakap naman niya sa kabila niyang kamay yung regalo kong manika.

“Wow. First public display of affection mo to sa kin… higit sa isang kakumpitensya o sa bespren.”
“Sa first and last girlfriend ko.”
“At sa last boyfriend ko.”

Ngumiti kaming dalawa.

“Kadiri, tayo din pala ang magkakatuluyan.”
“Oo nga eh. Nakakadiri nga.”
“Yung kiss ko, mamaya… Pag-uwi ah?”
“Wala akong salamin. Baka sa butas ng ilong kita mahalikan.”
“Tsh. Akala ko pa naman…”

Tumawa ako at hinawakan yung kamay niya ng mahigpit.

“May bilihan pa ba ng contacts ngayong gabi?”



End of chapter katorse.

Epilogue

Binabawi ko na pala yung sinabi ko sa prologue na yun yung huli kong sinulat. Naisip ko dagdagan ng epilogue para kumpleto na. Hahaha. Meaning, second to the last kong sinulat yung prologue. Eto naman yung huli. Wuhahahaha. Sige na, batukan niyo na ko. Sabi ko nga, architect ako at hindi ako isang professional writer na iiyakan niyo na lang basta basta yung kwento.

Akala niyo mamamatay si April tapos ako ang huli at 22nd boyfriend niya no?

Haha. Hindi no. YUNG BABAENG YUN?! Mamamatay?! *sabay tawa* Ako muna no. No way tol.

Hindi tulad niyo na sa umpisa pa lang eh alam na na kami ang magkakatuluyan, ako naman ay walang kaide-ideya na kami pala ang magkakatuluyan. Kung alam ko lang, eh di sana nung elementary pa lang kami eh nagpropose na ko at niyaya siyang magpakasal.

Muntakin mo yun? Kaaway ko nung bata, best friend ko nung high school, girl friend ko pagkatapos ng pagaaral? At hindi lang basta basta girlfriend...

Future-asawa-to-be. *smile*

At ako?

Ako lang naman ang 22nd boyfriend niya. Kaya nga The 22nd of April ang ginawa kong title nito eh. Halata ba? Hahahaha. Ewan ko na lang kung hindi pa halata sa umpisa pa lang.

Ang haba na nito. Tatapusin ko na. *ehem*

Naisip ko na iregalo tong kwento sa kanya sa 28th birthday niya… Layo no? Hahaha. Mababasa niya kung paano ko kinakausap yung computer na parang tinuturing kong isang grupo ng tao na parang kinukwentuhan ko lang. Pero dahil kilala ko siya, sigurado ako na ang unang babasahin niya ay yung dulo. Kaya para maguluhan siya… *evil laugh*

Pero tinapos ko na ngayong taong to yung kwento namin. Hindi ko sasabihin na tapos na, eh diba pinilit nga lang niya ko isulat to? Wuhahahaha. Pagkaprint at pagkabookbind ko nito eh itatago ko na to sa baul at hihintayin yung pagkakaton na yun…

At siguro…

Lalagyan ko narin ng singsing. Whatchatink?



Start of chapter uno.
